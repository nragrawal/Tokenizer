दाढी म्हणजे चेहर्‍याच्या खालच्या अर्ध्या भागात - म्हणजे हनुवटी, गाल, गळा या भागांत - उगवणारे केस होत. ओठांच्या सापेक्ष स्थानामुळे दाढी मिशीहून वेगळी गणली जाते - कारण वरच्या ओठाच्या वरील कडेस उगवणाऱ्या केसांना मिशी म्हटले जाते. पौगंडावस्थेतल्या किंवा पूर्ण वाढ झालेल्या पुरुषांना दाढी येते. मात्र काही वेळा हिर्सूटिझमाचे लक्षण दिसणाऱ्या स्त्रियांमध्ये दाढीसारखी केसांची वाढ दिसून येते.
माणसाइतकी नसली तरी बोकडांनाही थोडीफार दाढी असते.

