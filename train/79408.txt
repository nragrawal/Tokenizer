२०१० फिफा विश्वचषक ही जून ११ ते जुलै ११, इ.स. २०१० दरम्यान खेळली गेलेली जगातील अग्रणीय फुटबॉल स्पर्धा होती. दक्षिण आफ्रिकेत खेळली गेलेली ही स्पर्धा फिफा विश्वचषक स्पर्धेची १९वी आवृत्ती होती. ही स्पर्धा प्रथमच आफ्रिकेत खेळली गेली. या स्पर्धेत भाग घेण्यासाठी फिफाच्या २०८ सदस्य राष्ट्रांपैकी २०४ राष्ट्रांनी भाग घेतला. पात्रता फेरी ऑगस्ट २००७ पासून सुरू होती. स्पेनने अंतिम सामन्यात नेदरलँड्सवर १-०ने मात करून विजेतेपद मिळवले.
यजमान असल्यामुळे दक्षिण आफ्रिका मुख्य स्पर्धेसाठी आपोआप पात्र झाला. मागील स्पर्धेप्रमाणे यावेळीही गतविजेता संघाला आपोआप प्रवेश देण्यात आला नव्हता, त्यामुळे इटलीनेही पात्रताफेरीतून प्रवेश मिळवला.
नोव्हेंबर २५, २००७ रोजी दर्बान येथे पात्रताफेरीच्या सामन्यांचे वेळापत्रक ठरले होते
मुख्य स्पर्धेत भाग घेण्यास खालील ३२ देश पात्र ठरले.
विश्वचषक स्पर्धेत पहिल्यांदाच भाग घेणारा एकही देश नसलेला हा प्रथमच विश्वचषक आहे. स्लोव्हाकिया आणि सर्बिया हे देश पूर्वी इतर देशांचा भाग असताना खेळले होते.
२०१० फिफा विश्वचषकात एकूण ४२ कोटी अमेरिकन डॉलरची पारितोषिके दिली गेली. २००६च्या स्पर्धेपेक्षा हा आकडा ६०%ने मोठा आहे. स्पर्धेतील प्रत्येक संघाला सामने सुरू होण्याआधीच १० लक्ष अमेरिकन डॉलर देण्यात आले. साखळी सामन्यांनंतर बाहेर पडलेल्या संघांना प्रत्येकी ८० लाख डॉलर मिळाले. इतर संघांची कमाई अशी होती:
याशिवाय फिफाने आपल्या इतिहासात पहिल्यांदाच खाजगी क्लबांना त्यांच्या खेळाडूंना आपआपल्या राष्ट्रीय संघांकडून खेळू दिल्याबद्दल मोबदला दिला. २ कोटी ६० लाख युरोचा हा एकूण मोबदला दर खेळाडू दर दिवशी १,००० युरो दिल्यासारखा होता.
२००८मध्ये फिफा आणि युरोपीय फुटबॉल क्लबच्या प्रतिनिधींमधील समझोत्यांनंतर हा निर्णय घेण्यात आला. याच्या बदल्यात क्लबांनी जी-१४ ही आपली संघटना बरखास्त केली आणि २००५पासूनचे फिफा विरुद्ध आपल्या खेळाडूंना झालेल्या इजांच्या मोबदल्याचे दावे मागे घेतले. बेल्जियमच्या शार्लेरुआ एस.सी. या क्लबच्या अब्देलमजिद ऊल्मर्स या खेळाडूला २००४ मधिल सरावाच्या सामन्यातील दुखापत किंवा न्यूकॅसल युनायटेडच्या मायकेल ओवेनला २००६च्या स्पर्धेतील दुखापत ही याची उदाहरणे होत.
झाकुमी हा १५ वर्षे वयाचा मानवसदृश चित्ता २०१० फिफा विश्वचषक स्पर्धेचा प्रतिनिधी आहे. याचा जन्मदिनांक १६ जून, १९९४  हा मानला जातो. झाकुमी नावातील झा हा भाग दक्षिण आफ्रिकेच्या za या आंतरराष्ट्रीय लघुरुप तर कुमी हा भाग अनेक आफ्रिकन भाषांतील दहा अंकाच्या उच्चारातून घेण्यात आला आहे. झाकुमीचे पिवळे अंग व हिरवे केस यजमान देशाच्या गणवेशाला साजेसे आहेत.
जून १६ हा झाकुमीचा वाढदिवस दक्षिण आफ्रिकेतील युवा दिन आहे. याच दिवशी दक्षिण आफ्रिकेचा दुसरा साखळी सामना खेळला जाईल. १९९४ हे झाकुमीचे जन्म वर्ष दक्षिण आफ्रिकेतील वंशभेद नसलेल्या सर्वप्रथम निवडणुकांचे प्रतीक आहे.
झाकुमीचा खेळ खिलाडुपणाचा. हे झाकुमीचे ब्रीदवाक्य आहे. २००९ फिफा कॉन्फेडरेशन्स चषक स्पर्धेदरम्यान हे ब्रीदवाक्य दाखवण्यात आले होते.
आदिदास या कंपनीने तयार केलेला जबुलानी हा चेंडू स्पर्धेत वापरण्यात आला. इसिझुलू भाषेत जबुलानीचा अर्थ सगळ्यांना आनंदित करणारा असा होतो. तांत्रिकदृष्ट्या प्रगत असलेल्या या चेंडूत अकरा या आकड्याचे महत्त्व विशेष होते. अदिदासने तयार केलेला हा अकरावा अधिकृत चेंडू आहे. यावर खेळातील अकरा खेळाडू व दक्षिण आफ्रिकेतील अकरा राजमान्य भाषांचे प्रतीक असलेले अकरा रंग आहेत. ही स्पर्धा जूनच्या अकरा तारखेस सुरू होउन जुलैच्या अकरा तारखेला संपली.
या चेंडूवर टीकाही झाली आहे. एफ.सी. बार्सेलोनाच्या गोलरक्षक व्हिक्टर वाल्देसचे म्हणणे आहे की मला या चेंडूची भिती वाटते, हा बेभरवशाचा आहे.
२००५मध्ये आयोजकांनी तेरा मैदानांची प्राथमिक यादी जाहीर केली. यात ब्लूमफाँटेन, केप टाउन, दर्बान, जोहान्सबर्ग, किंबर्ली, नेल्सप्रुइट, ओर्कनी, पोलोक्वाने, पोर्ट एलिझाबेथ, प्रिटोरिया आणि रुस्टेनबर्गचा समावेश होता. मार्च १७, २००६ रोजी यातील दहा मैदानांची निवड करण्यात आली.

 दक्षिण आफ्रिका ब्राझील स्पेन नेदरलँड्स इटली जर्मनी आर्जेन्टिना इंग्लंड
 ऑस्ट्रेलिया जपान उत्तर कोरिया दक्षिण कोरिया होन्डुरास मेक्सिको अमेरिका न्यूझीलंड
 अल्जीरिया कामेरून कोत द'ईवोआर घाना नायजेरिया चिली पेराग्वे उरुग्वे
 डेन्मार्क फ्रान्स ग्रीस पोर्तुगाल सर्बिया स्लोव्हाकिया स्लोव्हेनिया स्वित्झर्लंड
डिसेंबर ४, इ.स. २००९ रोजी संध्याकाळी ७ वाजता केपटाउन येथे संघांची गटांमध्ये विभागणी करण्यात आली. दक्षिण आफ्रिकेची अभिनेत्री चार्लीझ थेरॉन आणि फिफाच्या सचिव जेरोम व्हाल्के यांनी ही विभागणी जाहीर केली. गटांची विभागणी ठरवणारे गोल डेव्हिड बेकहॅम, हेल गेब्रेसिलासी, मखाया न्तिनी, मॅथ्यू बूथ आणि सिंफिवे ड्लुड्लु यांनी निवडले.
फिफाने स्पर्धेसाठी नेमलेले पंच खालील प्रमाणे आहेत:



सर्व वेळा दक्षिण आफ्रिका प्रमाण वेळ 
प्रथम आणि द्वितीय क्रमांकाचा संघ १६ संघांच्या फेरी साठी पात्र.




विश्वचषक स्पर्धे साठी टाय ब्रेकर खालिल प्रमाणे ठरवण्यात येईल.









सर्व वेळा दक्षिण आफ्रिका प्रमाण वेळ 
दक्षिण आफ्रिकेचा खेळाडू सिफिवे शबलल याने स्पर्धेतील पहिला गोल स्पर्धेच्या पहिल्या सामन्यात मेक्सिको विरूध्द केला. डॅनिश मिडफिल्डर डॅनियल एगरने स्पर्धेतील पहिला स्व गोल नेदरलँड्स विरूध्दच्या सामन्यात केला. आर्जेंटिनाचा स्ट्रायकर गोंझालो हिगुएन याने स्पर्धेतील सर्वप्रथम हॅट्रीक दक्षिण कोरिया विरूध्द केली.
स्पर्धेत चार खेळाडूंनी सर्वात जास्त ५ गोल केले. गोल्डन बुटाचा पुरस्कार जिंकणार्‍या जर्मनीच्या थॉमस मुलरने तीन असिस्ट केले. रजत बुट जिंकणारा स्पेनचा डेव्हिड व्हिया एकुण ६३५ मिनिटे तर कास्य बुट मिळवनारा नेदरलँड्सचा वेस्ली स्नायडर ६५२ मिनिटे खेळला. उरूग्वेच्या दिएगो फोर्लन ने ५ गोल, १ असिस्ट केला व तो ६५४ मिनिटे खेळला. एकुण तीन खेळाडूंनी ४ गोल केले..
संपूर्ण स्पर्धेत २८ खेळाडूंना निलंबित केले गेले. पैकी १३ खेळाडूंना एकामागोमाग दोन यलो कार्ड, ८ खेळाडूंना रेड कार्ड तर ७ खेळाडूंना यलो कार्डनंतर रेड कार्ड दाखवले गेले होते.
१. स्पेन
२. नेदरलँड्स
३. जर्मनी
४. उरुग्वे
५. आर्जेन्टिना
६. ब्राझील
७. घाना
८. पेराग्वे
९. जपान
१०. चिली
११. पोर्तुगाल
१२. अमेरिका
१३. इंग्लंड
१४. मेक्सिको
१५. दक्षिण कोरिया
१६. स्लोव्हाकिया
१७. कोत द'ईवोआर
१८. स्लोव्हेनिया
१९. स्वित्झर्लंड 
२०. दक्षिण आफ्रिका
२१. ऑस्ट्रेलिया
२२. न्यूझीलंड
२३. सर्बिया
२४. डेन्मार्क
२५. ग्रीस
२६. इटली 
२७. नायजेरिया
२८. अल्जीरिया
२९. फ्रान्स
३०. होन्डुरास
३१. कामेरून
३२. उत्तर कोरिया

