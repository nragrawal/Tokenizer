शारजा क्रिकेट असोसिएशन स्टेडियम हे संयुक्त अरब अमिराती देशाच्या शारजा शहरामधील एक क्रिकेट स्टेडियम आहे. १९८०च्या दशकात बांधलेल्या या मैदानात नंतर अनेक सुधारणा झालेल्या आहेत. संयुक्त अरब अमिरातीमधील तीन क्रिकेट स्टेडियमपैकी हे एक आहे .
येथे आशिया चषक, चँपियन्स चषक तसेच इतर अनेक आंतरराष्ट्रीय क्रिकेट स्पर्धांचे आयोजन झाले आहे. पाकिस्तान क्रिकेट संघ आपले अनेक घरचे सामने येथे खेळतो. हे मैदान अफगाणिस्तान क्रिकेट संघाचे अधिकृत घरचे मैदान आहे.
२०१४ इंडियन प्रीमियर लीगचे सुरुवातीचे काही साखळी सामने येथे खेळले गेले.
