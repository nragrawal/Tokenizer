  होळी सण हा संपूर्ण भारतामध्ये विशेषत: कोकणात अतिशय उत्साहाने साजरा होणारा सण आहे. बहुसंख्याने “कुणबी” समाज या सणाला आपल्या जीव्हालाचा “सण” असा ही समजालतो. या सणाला "होळी पौर्णिमा किवा शिमगा" असेही संबोधले जाते. होलिकोत्सव, धूलिकोत्सव आणि रंगोत्सव म्हणजे होळी, धूळवड व रंगपंचमी अशी या उत्सवाची स्थाननिहाय विभागणी होते. तर काही ठिकाणी एकत्रितरीत्या तो साजरा होतो. कोकणात हा उत्सव सण म्हणून कोकणातील कुणबी वाडी-वाडीवर मोठ्या उत्साहात साजरा केला जातो.
  फाल्गुन महिन्यात येणारा शिमगा उत्सव शेतकरी वर्गाच्या निवांत काळात येतो. शेतीची कामे संपलेली असतात. शेतीची जमिनीची भाजणी करून ठेवलेली असते. आता पेरणीच्या काळापर्यंत म्हणजे ६-७ जून पर्यंत विश्रांतीचा काळ असतो. त्यामुळे हा काळ कोकणात विशेष आनंदात शिमगा उत्सव साजरा करण्यासाठी गणला जातो. कोकणात विशेषतः रत्नागिरी जिल्ह्यात सरकारी नोदणी नुसार सहा हजार शिमगा हा सण अधिक मोठ्या प्रमाणात साजरा होतो. होळी-शिमगा सण सुरु होण्याअगोदर महीनाभर गाव मिटिंग ग्राम देवळात होत असते. त्या मिटींग मध्ये गावातील गावकर व मानकरी कुलाचाराला देवाची साक्ष मिळविण्यासाठी तसेच गाव पांढरीला, ग्रामदेवतेला, कुलाचाराला कौलं लावतात व मानाचा नारळ फोडतात. तसेच गावातील कुणी काय काय काम करावयाची याचा ठराव गाव बैठकीत केला जातो. त्याच प्रमाणे गावातील मुंबईत राहणारे मुंबईकर ही आपली बैठक घेऊन सण साजरा कशाप्रकारे करावयाचा याची तयारी करतात. गावात हा सण पुढील सुमारे ५ ते १५ दिवस असतो. गावातील पहिली होळी ते आशा नऊ लहान होळ्या गावातील समस्त गावकरी एकत्र येऊन उभ्या करतात. शेवटी तो आनंदाचा दिवस उजाडतो. मुंबईचे चाकरमानी आगोदारच सुट्टी टाकून आलेले असतात तर काही शेवटच्या दिवशी सणाला येतात. कोकणासाठी राज्य सरकारवतीने परिवहन मंडळाच्या अधिक गाड्या सोडल्या जातात.तर काही खाजगी गाड्या ही विविध भागातून सोडल्या जातात. “शिमग्यासाठी’ कोकणातील माणूस परिस्थिती आसो नसो हमखास सुट्टी टाकून गावाला जाणारच, होमासाठी सड-माडाचे झाड निवडले जाते. या झाडात देवतेचा वास असतो अशी कोकणात धारणा आहे. या झाडाची आधी पूजा केली जाते व नंतर ते परंपरा नुसार तोडले जाते. सकाळीच प्रत्येक गाव प्रथाप्रमाणे उंच “सूड, माड” चे झाड “होळीचे-देवाचे झाड” म्हणून वाजत-गाजत मोठ्या आनदाने गावात घेऊन येतात. त्या “होळीच्या झाडाची” विधियुक्त पूजन गावतील महिलांच्या हस्ते केले जाते. वाजंत्री गर्जत असतात. युवा, पुरुष पूजन झाल्यानंतर देवाच्या नावाचा गजर करून ती आपलं“होळी” मुख्य मंदिरा बाहेर ठेवतात. गावात एकूणच प्रसन्न वातावरण आसते. त्याच दिवशीच सकाळ पासूनच गावातील गावप्रमुख किवा गावचा गावकर ग्रामस्थांना सोबत घेऊन पेटीत ठेवलेले देवाचे टाक-मूर्ती बाहेर काढून, विधीयुक्त पूजन करून सजवितात. पालखीची ही रंगरंगोटी करून नवीन शाल, पासोडा व फुलांनी सजवण्यात ग्रामस्त व्यस्त आसतात. लहाल मुले व युवाचा आनंद गगनात मावेनासा होतो. प्रत्येकजण आप- आंगण शेणाने सरवन करून कलाकृतीनी सजविले जाते. गावातील पुरुष मंडळी आप-आपली नेमून दिलेली कामे करीत होती.महिलांची व मुलींची लगबग जणू घरातील लगीन कार्य असल्यासारखी सारखी दिसत होती. गाव मंदिरा बाहेर पुरुष मंडळी “होळी” उभी करण्यासाठी नेहमीच्या जागेवर खड्डा करून, “होळीचा” माड-सूड वाजत-गाजत उभा करतात व त्याच्या सोबत प्रत्येकानी आपल्या घरातील सरपणाचे लाकूड होळीसाठी लावतात. “होळी” विविधतेने सजवली जाते, विविध फुले, पताका, आंब्याचा डहळl बांधून प्रथेप्रमाणे “होळी” उभी केली जाते. संध्याकाळी सूर्यअस्त वेळी “कुलाचार” देवता पालखीत सजाऊन पालखी ग्राममंदिराच्या म्हणजेच “होळी” च्या ठिकाणी वाजत गाजत समस्त गावासोबत गुलाल उडवित येते. नंतर “पालखी सानेवर” बसते. सानेवर गावकरी-ग्रामस्थ ग्रामदेवता व कुलदेवता गावातील प्रत्येकजण “गारांनी-नवस” घालतात व काहीजण बोलेला नवस पूर्ण करत. रात्रभर देवासमोर गावकरी विविध कला सदर करतात म्हणून देवाचे स्तुती केली जाते. थंडीचा महिना असूनही लहान-थोर मंडळी उत्साहात आपल्या देवासाठी जागरण करतात. रात्र जागविण्यासाठी गावातील काहीजण चहा-नस्ताची सुविधा ही करतात. ती कोकणात काही ठिकाणी पौर्णिमेच्या रात्री होम केला जातो तर काही ठिकाणी पौर्णिमायुक्त प्रतिपदेला होम केला जातो याला ‘भद्रेचा होम‘ असे म्हणतात. फाल्गुन शुक्ल पंचमीला काही ठिकाणी छोटी होळी लावतात आणि नंतर पालख्या पुढचे काही दिवस गावात फिरतात. काही ठिकाणी आधी पालख्या फिरतात आणि पौर्णिमेला प्रत्यक्ष होळी साजरी होते. याला ‘होम’ लागणे असा शब्दप्रयोग वापरतात. काही गावात होम झाल्यानंतरही गावात पालख्या फिरत राहतात अशी प्रथा दिसते. पौर्णिमेला रात्री उशिरा होम लावला जातो. काही ठिकाणी त्यावर जिवंत कोंबडे लावले जाते. अशा वेळी तो होम रात्री बारापूर्वी लावतात. या कोंबड्याचा बळी होळी - देवतेला प्रसन्न करण्यासाठी दिला जातो. रात्रभर विविध नवस केलेले - फोडलेले नारळ प्रसाद घरी नेवून त्याचा प्रसाद दिला जातो. काही ठिकाणी रात्री बारा ते पहाटे पाच या वेळात होम लावतात, यामध्ये पुरणपोळीचा नैवेद्य दाखवतात, याला गोडाचा सण असे म्हटले जाते. ग्रामदेवतेच्या मुख्य मंदिरासमोर पहिला होम लावायचा मान असतो. हा होम झाल्यावर त्यातील निखारा किंवा राख घेऊन जातात व त्यावर गावातील ठिकठिकाणी होळी प्रज्वलित केली जाते. होल्टा होम- कोकणात चिपळूण तालुक्यात सावर्डे येथे होल्टा होम प्रकार केला जातो. होळीच्या आदल्या दिवशी नैसर्गिक चंद्राच्या प्रकाशातच हे खेळ खेळला जातो. मुख्य होळीच्या होमाच्या आदल्या दिवशी मानकरी हा प्रकार खेळतात. श्री केदारनाथ देवस्थानचे मानकरी हातात जळती लाकडे घेऊन, उघडबंब आणि पायात चप्पल न घालता मैदानात दोन बाजूला उभे राहतात. दोन बाजूला उभे असलेले मानकरी एकमेकांवर ही जळती लाकडे फेकतात. असा खेळ काही वेळ खेळला जातो. यामध्ये कोणाला इजा होत नाही हा याचा विशेष म्हणावा लागेल. कोकणात आसूद येथे होळीच्या सणाचा आनंद वेगवेगळ्या प्रकारे लुटला जातो.होळी अतिशय सुंदर रित्या सजवली जाते. रांगोळ्या काढल्या जातात. पताका लावल्या जातात.फुलांची सजावट केली जाते. होळी ची पूजा करून होळी भोवती फेर धरून लोकगीते म्हणतात. होळी च्या दिवशी काही ठिकाणी बाहुला बाहुली चे लग्न लावण्याची प्रथा आहे. त्यात संपूर्ण गाव सामील होते. वरात, मंगलाष्टक, आहेर, अल्पोपहार अशी धमाल असते.
   दुसऱ्या दिवशी गावातील ग्रामदेवतेचे जे देवस्थान असते तिथले पुरुष सदस्य या काळात पालख्या घेवून फिरतात.त्यासाठी गावातील घरे सजवली जातात. देवाच्या स्वागताची विशेष तयारी केलेली दिसते. महाप्रसादाचे आयोजन केले जाते. प्रत्येक गावची जी पालखी असते तिला ‘सान’ असे म्हणतात.या निमित्ताने जे गावजेवण होते त्याला ‘भंग’ असे म्हणतात. पालखीतून येणा-या स्त्री देवतांची ‘ओटी भरणे’ हा महिलांचा आस्थेचा विषय असतो. या पालख्या गावागावातून फिरतात त्यावेळी त्यांच्यासोबत असतो त्या गावातील लोक कलाकारांचा संच. आपापल्या स्थानिक परंपरा सांभाळण्याचा समृद्ध वारसा एका पिढीकडून दुस-या पिढीकडे अनेक दशके चालत आलेला दिसतो. नृत्याचे सादरीकरण हा शिमगा उत्सवातील अविभाज्य भाग. वेगवेगळी सोंगे धारण करून हे कलाकार लोकांचे मनोरंजन करताना दिसतात.काटखेळ, डेरानृत्य, गौरीचा नाच, चवळी नृत्य, जाखडी नृत्य, पुरुषमंडळीनी स्त्री वेश धारण करून केलेला तमाशा व त्यातील सवाल-जवाब, शंकासूर, नकटा यासारखी सोंगे असे विविध प्रकार या दरम्यान सादर केले जातात. ढोल-ताशाचे युवा पथक हे ही अलीकडील काळातील आकर्षण दिसून येते. शिमगा सणापूर्वी गावातून या खेळांचा सराव केला जातो.लोकनृत्याला गीताची आणि वाद्यवादनाची पूरक साथही केली जाते.पारंपरिक वेशभूषा करून हे नृत्य सादर केले जाते.
