जनरल सर माँटेग्यू जॉर्ज नॉर्थ स्टॉपफोर्ड हा ब्रिटिश सैन्याधिकारी होता. याने कोहिमाच्या लढाईत ब्रिटिश सैन्याचे नेतृत्त्व केले होते.
स्टॉपफोर्ड पहिल्या महायुद्धाच्या सुरुवातीस लेफ्टनंट पदावर रुजू झाला. युद्धाच्या शेवटी हा मेजर पदावर होता. दुसऱ्या महायुद्धानंतर १९४६-४७ दरम्यान हा ब्रिटिश सैन्याच्या आग्नेय आशिया कमानीचा सरसेनापती होता. दुसऱ्या महायुद्धात, विशेषतः इंफाळ आणि कोहिमाच्या लढायांमध्ये ब्रिटिश सैन्याचे विजयी नेतृत्त्व केल्याबद्दल त्यास अनेक सन्मान मिळाले.
