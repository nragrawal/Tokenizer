प्रा.डॉ. अजीज नदाफ मराठी साहित्यिक, मराठी शाहिरीचे अभ्यासक, पुरोगामी वैचारीक चळवळीतील कार्यकर्ते आहेत.

मराठी शाहिरीचा शोध हा प्रा. अजीज नदाफ यांचा मुख्य अभ्यास विषय आहे. शाहीर अमर शेख यांचे पोवाडे, लोकगीते व लावण्या नावाचे संकलन त्यांनी प्रकाशित केले आहे. प्रा. फकरूद्दीन बेन्नूर यांच्या समवेत डॉ. अजीज नदाफ यांनी १९८९ साली अखिल भारतीय मुस्लिम मराठी साहित्य परिषदेची स्थापना केली.
जानेवारी २००२ च्या अमरावती येथे झालेल्या विद्रोही साहित्य संमेलनाचे अध्यक्ष होते.२००९ चा शाहीर विश्वासराव फाटे लोककला प्रतिष्ठानचा पुरस्कार अजीज नदाफ यांना देण्यात आला. फेब्रुवारी २०१३ मध्ये सोलापुरात येथे झालेल्या दुसर्‍या राज्यस्तरीय सत्यशोधक ओबीसी साहित्य संमेलनात अजीज नदाफ यांचा सत्यशोधक पुरस्काराकरीता नामांकीत केले गेले.
