आयबेरीया एयर लाइनची कायदेशीर नोंदणी आयबेरीया या नावाने सन १९२७ साली झाली. ही स्पेन देशाची झेंडा धारी विमान कंपनी आहे. आयबेरीया विमान सेवा माद्रिद या मुख्य ठिकाणाचे बराजस विमानतळ आणि बार्सिलोना एल प्रात विमानतळावरून विमान सेवा आयबेरीया ग्रुपचे भाग असणार्‍या आयबेरीया प्रादेशिक आणि आयबेरीया एक्सप्रेस या स्वतंत्र एयर नोस्त्रोमचे मदतीने पुरविली जाते. या विमान प्रवाशी वाहतूक आणि मालवाहतुकी बरोबरच ही विमान कंपनी इतर सहाय्यक कामकाज करते त्यात विमान व्यवस्थापन, दुरूस्ती, विमान दक्षता, आयटी वापर, विमान आहार व्यवस्था, यांचा समावेश आहे.
दि.२८ जून १९२७ रोजी या कंपनीची आयबेरीया कोंपनीय एरेय दे वाहतूक या नावाने नोंदणी झाली होती. त्यावेळी होरकीओ एचेवररीता आणि डच लुफ्ट हंसा या भांडवलदारांनी १.१ मिल्लियन पेसेटस भांडवल गुंतवणूक केलेली होती. दि.१४ डिसेंबर १९२७ रोजी प्रत्यक्षात विमान सेवा सुरू झाली. स्पॅनिश सरकारने त्या एका वर्षातच या विमान कंपनीकडे माद्रिद ते बार्शीलोणा ही टपाल सेवा बहाल केली. सन १९२८ सालाचे सुरवातीस तेथील हुकूमशहा बादशाह मुगल प्रिमो दे रिवेरा यांनी स्पेन देशातील सर्व विमान कंपनीचे एकत्रीकरण केले आणि त्या विमान कंपनीना देशातील सामान्य जनतेसाठी देशाचे अधिकाराखाली आणल्या. त्याचा परिणाम म्हणजे आयबेरीया विमान कंपनी कोंपनीय दे लिणेयास एरेयस सुब्वेंकिओनाडस मध्ये समाविष्ट झाली आणि त्यामुळे या स्वतंत्र कामं करत असलेल्या विमान कंपनीचे कामकाज २९ मे १९२९ रोजी बंद झाले. मात्र या एकत्रित झालेल्या सर्व विमान कंपनीचे नाव सरकारने आयबेरीया की जे प्रथम नोंदणीत होते तेच कायम ठेवले. ही पूर्णतः आंतरदेशीय विमान कंपनी झाली. दि.३० सपटेंबर १९४४ रोजी या विमान कंपनीचे राष्ट्रीयकरण झाले आणि ती INI ची भाग झाली. सन १९४६ मध्ये दुसर्‍या महायुद्धांनंतर डगलस DC-4 या विमानाच्या सहायाने यूरोप आणि दक्षीन अमेरिकेत माद्रिद ते ब्यूनोस ऐरीज पर्यन्त विमान सेवा देणारी पहिली विमान कंपनी होती॰
या विमान कंपनीचे मुख्य कार्यालय माद्रिद येथील MV49 बिजनेस पार्क येथे होते. पुढील काळात हे कार्यालय आर्थिक नियोजनासाठी व बचतीसाठी माद्रिद मधील सलामांका जिल्ह्यात कंपोस वेलझ्कुएज येथे हलविले.
दि.३ एप्रिल २००१ रोजी या कंपनीचे खाजगीकरण झाले आणि माद्रिद शेअर बाजारात IBEX35 ने नोंदणी झाली. मुख्यत्वे खाजा माद्रिद – २३.४५%, ब्रिटिश एयर वेज – १३.२०%, SEPI- ५.२०%, EI कोरते ङ्गलेस – २.९०%, हे या विमान कंपनीचे भाग धारक होते. पुढील काळात ब्रिटिश एयर वेजचे भाग वाढले. इरेबियाचे भाग १०% पर्यंत झाले. त्यानंतर ब्रिटिश एयर वेज आणि आयबेरीयाचे एकत्रीकरण झाले आणि पुढे आंतरराष्ट्रीय एयर लाइन ग्रुप मध्ये ब्रिटिश एयर वेजचे भाग ५५% आणि आयबेरीयाचे ४५% पर्यन्त पोहचले.
आयबेरीया विमान कंपनीने खालील विमान कंपनीशी कायदेशीर करार केलेले आहेत.
विमानात व्यवसाय आणि किफायतशीर असी दोन प्रकारची आसन व्यवस्था आहे. विमानाच्या आकारमानानुसार सध्या व्यवसाय वर्गात तीन प्रकारची व्यवस्था केली जाते. सन २०१६ पासून एयर बस ए330-200 आणि ए330-300 व A340-600 मध्ये IEF सुविधा वैयक्तिक रित्या पुरविल्या जातात. विमानात गटे गौरमेट मार्फत आहार व्यवस्था पुरविली जाते.
स्पॅनिश आंतरदेशीय आणि यूरोप मधील विमानात व्यवसाय वर्ग आहेत. या वर्गातील आसन व्यवस्था अगदी किफायतशीर वर्गासारखीच असते पण मधील B व E ही आसने खुली असतात.विमान तळावरील तपासणी,सुरक्षा,बोर्डिंग,सामान हलवाहलवी, इ. सुविधा खर्च प्रवाशी टीकेट मध्ये समाविष्ट असतो.
आयबेरीया विमान कंपनी खान पान व्यवस्थेसंबंधी साधारण अमेरिकन पद्द्तिकडे झुकलेली आहे. खाण्याच्या वस्तु त्यात अन्न,अल्पोप अहार, ड्रिंक्स, तुम्ही विमानात घेवू शकता. त्याला ते टू मेन्यू म्हणतात.
या विमान कंपनीच्या सन १९३९ ते सन २०१६ पर्यन्त साधारण ४१ घटना घडलेल्या आहेत. त्यात हाईजॅक, अपघात यांचा समावेश आहे.
