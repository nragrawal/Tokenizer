क्वोक वान  हा ब्रिटिश फॅशन सल्लागार आहे. तो दूरदर्शन कार्यक्रमांच्या माध्यमातून प्रसिद्ध व्यक्तींना व इतरेजनांना फॅशनविषयक सल्ले देतो. आंतरराष्ट्रीय फॅशन नियतकालिकांमध्ये त्याची फॅशनविषयक मते, लेख प्रसिद्ध होतात.
क्वोकाचा जन्म लेस्टर येथे झाला. त्याचे वडील जॉन तुंग शिंग हे चिनी आहेत व आई मायरा ही ब्रिटिश आहे. त्याचे बालपण व्हेट्स्टोन, लेस्टरशर येथे गेले. येथे त्याच्या आईवडिलांचे रेस्टॉरंट होते. त्याला एक लहान भाऊ व एक मोठी बहीण अशी भावंडे आहेत.
गेली दहा वर्षे, वानाने ब्रायन फेरी, ऑल सेंट्स्, डॅमियन लुईस, व्हनेसा मे, वेड रॉबसन, जॉनी वॉन अशा अनेक नामवंतांबरोबर कामे केली आहेत. टॅटलर, ग्लॅमर, टाईम्स स्टाईल, मेरी क्लेअर, कॉस्मॉपॉलिटन अशा अनेक फॅशनविषयक नियतकालिकांमध्ये त्याने लेखन केले आहे. 
एमटीव्ही शेकडाऊन, जीएमटीव्ही, बिग ब्रदर्स लिट्ल ब्रदर, बॅटल ऑफ द सेक्सेस, द राईट स्टफ, मेक मी अ ग्रोन अप, द एक्स्ट्रा फॅक्टर आणि टी४ अशा अनेक दूरदर्शन कार्यक्रमांसाठी त्याने फॅशन सल्लागार म्हणून काम केले आहे.


