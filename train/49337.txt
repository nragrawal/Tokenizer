प्रा. मधुरा जयप्रकाश कोरान्ने या मराठीतील एक लेखिका आहेत. त्यांनी नाटक या विषयावर अनेक पुस्तके लिहिली आहेत. केतकी अविनाश कुलकर्णी या त्यांच्या कन्या आहेत.
या पुण्यातील मॉडर्न कॉलेजमध्ये इ.स. १९८९पासून मराठीच्या प्राध्यापिका आहेत. त्यांनी पीएच.डी.साठी ’समीक्षा’ या विषयावर प्रबंध सादर केला होता.
डॉ. मधुरा कोरान्ने या वक्त्या आहेत. नाशिक येथील यशवंतराव महाराज पटांगणात आयोजित केलेल्या वसंत व्याख्यानमालेत ‘आधुनिक मराठी नाटकातील स्त्री प्रतिमा’ या विषयावर त्यांचे भाषण झाले होते. मराठी दूरचित्रवाहिनी-सह्याद्रीवर मधुरा कोरान्ने यांची ’आधुनिक नाटकातील स्त्री प्रतिमा’ ह्या विषयावर मुलाखत घेतली गेली होती. दादर-माटुंगा सांस्कृतिक केंद्रातर्फे आयोजित ’लेखिका संमेलन २०१२’ मध्ये ’स्त्री नाटककारांची नाटके’ या विषयावर त्यांचे व्याख्यान आयोजित करण्यात आले होते.
