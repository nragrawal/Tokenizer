नंदुरबार हा भारतातील महाराष्ट्र राज्याच्या खानदेश विभागातील एक जिल्हा आहे, आणि त्या नावाचे शहर हे त्याच नावाच्या तालुक्याचे मुख्यालय आहे.१ जुलै १९९८ रोजी धुळे जिल्ह्यातून बाहेर पडून नंदुरबार जिल्ह्याची निर्मिती झाली. हा जिल्हा महाराष्ट्र व गुजरात राज्याच्या सीमेजवळ असून याचे क्षेत्रपळ ५०३५ चौरस किमी आहे. येथील लोकसंख्या १३,११,७०९ असून त्यांपैकी १५.४५% लोक शहरी भागात राहतात. .हा भाग आदिवासी बहुल असुन निसर्गाच्या वैविद्याने परिपूर्ण असा आहे.वाहरु सोनवणे या कविच्या कविता मराठी वाङ्गमयात प्रसिद्ध असून होली हा प्रमुख सन मानला जातो. प्रामुख्याने असली ची होली ही मोठ्या स्वरूपाची असून,तत्पश्चात भरणाऱ्या बाजारास भोंगरया बाजार असे म्हणतात.
नंदुरबार हा शंभर टक्के आदिवासी जिल्हा आहे. 'देवमोगरा देवी' हे येथील आदिवासींचे प्रमुख श्रद्धास्थान आहे.
नंदुरबार जिल्ह्यात अक्कलकुवा, अक्राणी, तळोदा, शहादा, नंदुरबार आणि नवापुर असे ६ तालुके आहेत.
सातपुडा पर्वताच्या रांगेत हे गाव वसलेले आहे. येथे पाताळगंगा नावाची नदी आहे.
खानदेशातील तापी खोऱ्यात वसलेला नंदुरबार हा राज्यातील अति उत्तरेकडील जिल्हा.
तापी नर्मदा या मुख्य नद्या. 
नंदुरबार परिसरावर पूर्वी नंद्राज राजाचे राज्य होते, त्यामुळे हे शहर एकेकाळी नंद्रनगरी म्हणून ओळखले जात होते. इंग्रजांविरुद्ध लढा देतांना इथे १९४२ साली शिरीष कुमार नावाचा नवयुवक सत्याग्रहादरम्यान पोलीसांची गोळी लागून हुतात्मा झाला. त्याच्या नावाने गावात हुतात्मा चौक आहे.
एकलव्य विद्यालय, D.R.High school, डॉ. काणे गर्ल्स हायस्कूल, नंदुरबार तालुका विधायक समितीचे G.T.P. कॉलेज, यशवंत विद्यालय, Smt. H.G.Shroff High School ...अशा शाळा नंदुरबारमध्ये आहेत.येथे टिळक वाचनालय प्रसिद्ध आहे.
नंदुरबार नगरपालिकेच्या जुन्या इमारतीवर दर्शनी भागात छत्रपती शिवाजी महाराजांचा अर्धपुतळा होता. या भागातून कुठलीही मिरवणूक, मोर्चा, रॅली गेल्यास त्या पुतळ्याला अभिवादन करूनच ती पुढे जात होती. परंतु पालिकेने जुनी इमारत पाडून त्या ठिकाणी शॉपिंग कॉम्प्लेक्स अर्थात व्यापारी संकुल उभारल्याने हा पुतळा पालिकेच्या तत्पुरत्या इमारतीत एका बंदिस्त खोलीत ठेवला होता. नंतर नागरिकांच्या मागणीवरून तो मोकळ्या जागेत आणण्यात आला. हाच पुतळा पूर्वी होता त्याच ठिकाणी पुनःस्थापित करावा, अशी मागणी एक वर्षभर होत होती.नगरपालिका त्यांच्या ताब्यात असलेला छत्रपती शिवरायांचा पुतळा बसवत नाही हे लक्षात घेता शिवसेनेने तसाच हुबेहुब पुतळा तयार करून तो २२ जानेवारी २०१७ या दिवशी सकाळी अकरा वाजता पालिका चौकात आणला. सोबत पुतळा ठेवण्यासाठी लोखंडी स्टॅण्डदेखील आणला. काँग्रेसच्या कार्यकर्त्यांना हा पुतळा पालिका चौकात नाही तर व्यापार संकुलातच हवा होता. त्यामुळे शिवसेना कार्यकर्ते आणि काँग्रेसचे कार्यकर्ते यांच्यात तुफान हाणामारी झाली. शेवटी शिवसैनिकांचा विजय झाल्याने पोलिसांनी तो पुतळा चौकात राहू द्यायला परवानगी दिली. 
नंदुरबार- बाल हुतात्मा शिरीषकुमार याचे स्मारक.
प्रकाशे -शहादा तालुक्यात तापी-गोमाई संगमावरील प्रसिद्ध तीर्थक्षेत्र
शहादा तालुक्यात उनपदेव ,अनवदेव येथे गरम पाण्याचे झरे.
अक्राणी तालुक्यात तोरणमाळ हे थंड हवेचे ठिकाण.येथे यशवंत तलाव ,सिताखीची दरी व धबधबा आहे.
अक्कलकुवा येथे होराफली धबधबा.
तळोद्यानजिक हिडिंबा जंगल.

परिसरात घेतल्या जाणाऱ्या मिर्ची साठीची नंदुरबार ही चांगली बाजारपेठ आहे. मोठ्या प्रमाणात मिरची वालावन्यासाठी येथे मिरची पथारी आहेत.
