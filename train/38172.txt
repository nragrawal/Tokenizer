एट्रियल सेप्टल डिफेक्ट हा मानवी हृदयात जन्मतः आढळणारा दोष आहे. हा दोष असलेल्या हृदयातील डाव्या एट्रियम मधून रक्त उजव्या एट्रियममध्ये वाहते. या दोन कप्प्यांमधील पडदा यामध्ये एक किंवा अधिक छिद्रे असल्याने असे शक्य होते. यामुळे डाव्या एट्रियममधील रक्त उजव्या एट्रियममधून पुन्हा फुफ्फुसाकडे जाते व गरज नसताना पुन्हा शुद्ध होते. यामुळे हृदयावर ताण येतो. हा दोष दुरुस्त न केल्यास हृदयाचा आकार बेढब होतो व इतर हृदयविकार होण्याची शक्यता दाट होते.

