तिथी हे हिंदू कालगणनेचे एक परिमाण आहे. एका चांद्रमासात ३० तिथी येतात. प्रतिपदेपासून पौर्णिमेपर्यंत शुक्ल पक्ष होय आणि पौर्णिमेनंतरच्या प्रतिपदेपासून ते अमावास्येपर्यंत कृष्ण पक्ष होय. अशा या दोन पक्षांचा एक मास होतो.
एका विशिष्ट वेळी चंद्र आणि सूर्य एकत्र आले की अमावस्या होते. चंद्र व सूर्य एकत्र आल्यानंतर चंद्र जलद गतीने सूर्याच्या पुढे जातो. सूर्य व चंद्र यांच्यात १२ अंशाचे अंतर झाले की प्रतिपदा होते. अशाप्रकारे दर १२ अंशापासून नवीन तिथी चालू होते.
१.प्रतिपदा,२.द्वितीया,३.तृतीया,४.चतुर्थी,५.पंचमी,६.षष्ठी,७.सप्तमी,८.अष्टमी,९.नवमी,१०.दशमी,११.एकादशी,१२.द्वादशी,१३.त्रयोदशी,१४.चतुर्दशी,१५.पौर्णिमा,१६.अमावस्या.
वर दिलेल्या १६ तिथ्यांचे वर्गीकरण याप्रमाणे :- नंदा तिथी = प्रतिपदा, षष्टी आणि एकादशीभद्रा तिथी = द्वितीया, सप्तमी आणि द्वादशीजया तिथी = तृतीया, अष्टमी आणि त्रयोदशीरिक्ता तिथी = चतुर्थी, नवमी आणि चतुर्दशीपूर्णा तिथी = पंचमी, दशमी, पौर्णिमा आणि अमावस्या
प्रत्येक महिन्यात काही तिथ्यांना शून्यतिथी म्हणतात. या तिथ्यांना कोणतेही शुभ कार्य करू नये असे पंचांग सांगते. त्या तिथ्या अश्या - चैत्र महिना - शुक्ल/कृ्ष्ण अष्टमी, नवमी. वैशाख महिना - शुक्ल/कृ्ष्ण द्वादशी ज्येष्ठ महिना - शुक्ल त्रयोदशी, कृष्ण वतुर्दशीआषाढ महिना - शुक्ल षष्ठी, कृष्ण सप्तमी श्रावण महिना - शुक्ल/कृष्ण द्वितीया, तृतीयाभाद्रपद महिना - शुक्ल/कृ्ष्ण प्रतिपदा, द्वितीयाआश्विन महिना - शुक्ल/कृ्ष्ण दशमी, एकादशी कार्तिक महिना - शुक्ल चतुर्दशी, कृष्ण पंचमीमार्गशीर्ष महिना - शुक्ल/कृ्ष्ण सप्तमी, अष्टमी पौष महिना - शुक्ल/कृ्ष्ण चतुर्थी, पंचमी माघ माहिना - शुक्ल पंचमी, कृष्ण षष्ठी फाल्गुन महिना - शुक्ल तृतीया, कृष्ण चतुर्थी 
या तिथ्या मंगलकार्यासाठी अशुभ समजल्या जातात. पर्व तिथ्यांची यादी :-
