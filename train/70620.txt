चित्रा बेडेकर या एक मराठी लेखिका होत्या. वैज्ञानिक, सामाजिक, राजकीय विषयांवर त्यांनी लिखाण केले. 
बेडेकर यांनी भौतिकशास्त्रात एम.एस्‌सी. केल्यानंतर त्यांनी काही काळ मुंबईत अध्यापन व नंतर पुणे येथील केंद्रीय संरक्षण खात्याच्या संशोधन संस्थेत वैज्ञानिक अधिकारी म्हणून काम केले. सुमारे ४० वर्षे त्या लोकविज्ञान चळवळ, ऑल इंडिया पीस अ‍ॅन्ड सॉलिडॅरिटी ऑर्गनायझेशन यांसाख्या सामाजिक-वैज्ञानिक संस्थांशी जोडल्या गेल्या होत्या. ह्याच काळात त्यांचे नियतकालिके आणि दैनिकांमधून बरेच लेखन प्रकाशित झाले. 
