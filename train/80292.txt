
११ एप्रिल, १९५० ला पंढरपूर येथे जन्म. प्रतिकूल परिस्थितीत शिक्षण. हिंदी विषयात एम.ए., पीएच. डी.. प्राथमिक शिक्षण व बालपण पंढरपूरमध्ये. पुढे कोल्हापूरमध्ये उर्वरित शिक्षण व जगणे.
        उच्च शिक्षणासाठी गारगोटी येथील मौनी विद्यापीठात प्रवेश. तिथे परिस्थितीच्या जाणीवेने खडतर अध्ययन. भारत सरकारची शिष्यवृत्‍ती व महाराष्ट्र शासनाचा निर्वाह भत्‍ता या बळावर ग्रामीण विद्यापीठाच्या पदवी समकक्ष शिक्षक पदविकेत भारतात सर्वप्रथम. ’रोल ऑफ ऑनर’ ने भारत सरकारकडून सन्मानित.
        शालेय वयात साने गुरुजींचे साहित्य, वि.स. खांडेकरांचा सहवास, थोरामोठ्यांची व्याख्याने, आंतरभारती घडण यामुळे आयुष्यभर समर्पित शिक्षक, प्राध्यापक, प्राचार्य म्हणून कार्य करत निवृत्‍त. जीवनाच्या प्रत्येक वळणावर समरसून काम करण्याची वृत्‍ती. त्यामुळे प्रत्येक वेळी ’अशक्य ते शक्य करिता सायास’ चा ध्यास. हायस्कूल शिक्षक असतानाच डॉक्टरेट मिळवून महाविद्यालयात. महविद्यालयात पुस्तके लिहून विद्यापीठात. प्राचार्य म्हणून उपक्रमांचा उच्चांक. अशा सतत ऊर्जस्वलतेमुळे जगण्याचा अनिवार ध्यास. सन २०१० मध्ये निवृत्‍त.
        त्यातूनच मग स्वावलंबनानंतर अनाथांच्या संगोपन व पुनर्वसन कार्यासाठी १९८० ते २००० असं दोन दशके अविरत सक्रिय प्रयत्न. कोल्हापूरच्या ’रिमांड होम’ चे ’बालकल्याण संकुल’ मध्ये रूपांतर. महाराष्ट्र राज्य वंचित संस्थेचे अध्यक्षपद. ’समाज सेवा’ त्रैमासिकाचे संपादन. भारतीय शिष्टमंडळातून युरोप, आशिया खंडातील १५ देशांचे अभ्यास दौरे. त्यातून महाराष्ट्रभरच्या अनाथाश्रम, रिमांड होम्ससंबंधी प्रशासन यंत्रणा विकेंद्रीकरण, योजनांचे एकत्रीकरण, संस्था दर्जा सुधारणा, बालक धाेरण, बालकांचा राष्ट्रीय कायदा व ह्नकासंबंधी राष्ट्रीय आंतरराष्ट्रीय स्तराचे कार्य व सन्मान. सध्या सर्व पदांचा त्याग. मुक्त कार्यरत.
        हे सारे करीत मराठी, हिंदीत विपुल लेखन. आत्मकथा, लेखसंग्रह, कथासंग्रह, भाषण संग्रह, काव्य संग्रह, याशिवाय भाषांतर, संपादन, समीक्षात्मक लेखन. लेखनास महाराष्ट्र फाऊंडेशन, भाषांतर व समीक्षेस भारत सरकारचे राष्ट्रीय पुरस्कार. महाराष्ट्र राज्य हिंदी साहित्य अकादमी जीवन गौरव, महाराष्ट्र राज्य उत्कृष्ट साहित्य निर्मिती पुरस्काराने गौरव. अनेक साहित्य संमेलनाचे अध्यक्षपद. महाराष्ट्रात अनेक वस्तुसंग्रहालयांंची निर्मिती.
        राष्ट्रीय मानव अधिकार आयोगाच या नवी दिल्ली येथील जिल्हाधिकारी म्हणून तपभर काम. कारागृह पोलीस चौकी सुधारणा व बंदी बांधवांना मानवाधिकार प्रदान. कोल्हापूरच्या वंचित विकास, शिक्षण, साहित्य, संस्कृती उपक्रमांची नोंद घेऊन ’कोल्हापूर भूषण’ हा नागरी सन्मान. पुरस्कार, लेखन, व्याख्याने, मानधन, ’सामाजिक संकल्प निधी’ मानून आजवर मिळालेल्या सुमारे दहा लाख रुपयांची रक्कम विविध शैक्षणिक, साहित्यिक, सामाजिक संस्थांना व व्यक्तींंना अर्पण. साहित्य कृतीची हिंदी, गुजराती, इंग्रजी, ब्रेलमध्ये भाषांतरे. अनेक आकाशवाणी केंद्रांवरून या आत्मकथेचे अभिवाचन प्रसारण. अनेक विद्यापीठांच्या अभ्यासक्रमात आत्मकथेचा पाठ्यपुस्तक म्हणून समावेश.
विविध माध्यमिक विद्यालयांत हिंदी अध्यापन 
महावीर महाविद्यालयात हिंदी अध्यापन 
प्राचार्य म्हणून महावीर महाविद्यालयात कारकीर्द 
शिवाजी विद्यापीठात एम्.ए., हिंदी अध्यापन 
य.च.म.मु. विद्यापीठ - एम् फिल. अध्यापन 
विविध मराठी, हिंदी प्रशिक्षण शिबिर, चर्चासत्र, कार्यशाळेत मार्गदर्शन/बीजभाषण/उद्घाटन/व्याख्याने.
यशपाल, शंकर शेष, अ.गो.शेवडे, वि.स.खांडेकर यांच्या जीवन व साहित्यसंबंधी मूलभूत संशोधन
एम् फिल., पीएच्.डी. विद्यार्थ्यांना संशोधन मार्गदर्शन.
* समाजसेवा 
महाराष्ट्र राज्य वंचित बालक, क्रीडा व सांस्कृतिक महोत्सव 
हिंदीतर भाषी हिंदी नवलेखक शिबीर 
मराठी नवलेखक शिबीर 
महाराष्ट्र राज्य साहित्य आणि सांस्कृतिक महोत्सव 
त्रिभाषा सूत्र परिषद, सांगली 
बहुभाषी काव्य संमेलन 
राष्ट्रीय छात्र सैनिका एकात्मता राष्ट्रीय शिबीर 
साधना साहित्य संमेलन, कोल्हापूर 
महाराष्ट्र राष्ट्रभाषा सभा, पुणे; शिवाजी विद्यापीठ प्राध्यापक परिषद यांच्या सहकार्याने हिंदी प्रचार, प्रसार, अभ्यास केंद्र संचालन, ग्रंथालय, परीक्षा संयोजन, त्रिभाषा सूत्र परिषद, नवलेखक शिबीर, अभ्यास सहली, कवी संमेलन, ग्रंथ प्रदर्शन, परिसंवाद इत्यादीचे आयोजन.        
अनाथ, निराधार मुले, मुली व महिलांच्या संगोपन, शिक्षण, सुसंस्कार व पुनर्वसनाचे उल्‍लेखनीय कार्य 
महिला व बालकल्याण राज्यस्तरीय संस्थेचे शासननियु्नत अध्यक्ष म्हणून कार्य 
शिवाजी विद्यापीठात वि.स. खांडेकर स्मृती संग्रहालयाची अभिनव निर्मिती 
वि.स.खांडेकर विद्या प्रतिष्ठान, शिरोडे, ता.वेंगुर्ला, जि.सिंधुदुर्ग येथे वि.स.खांडेकर स्मृती संग्रहालय 
साने गुरूजी स्मृती संग्रहालय साने गुरुजी राष्ट्रीय स्मारक, वडघर,‍ ‍जि.रायगड 
कर्मवीर डॉ. मामासाहेब जगदाळे स्मृती संग्रहालय, बार्शी 
यशवंतराव चव्हाण महाराष्ट्र मुक्त ‍‍विद्यायापीठ, नाशिक येथे यशवंतराव चव्हाण स्मृती संग्रहालय 
कोल्हापूर, सांगली, पुणे, मुंबई, नाशिक, सोलापूर, बारामती इ. केंद्रावरून मराठी व हिंदीत अनेक भाषणे, मुलाखती प्रक्षेपित. ’खाली जमीन वर आकाश’ या आत्मकथेचे अभिवाचन प्रसारित
अनेक वृत्‍तवाहिन्यांवर चर्चा, प्रतिक्रिया मुलाखती प्रक्षेपित.
भारत - फ्रान्स मैत्री अंतर्गत फ्रान्स, स्विट्झर्लंड, ऑस्ट्रिया, इटली, जर्मनी, इंग्लंड, बेल्जियम, लक्झेंबर्ग व्हॅटिकन देशांना भेटी व अभ्यास 
अनाथांच्या संगोपन व पुनर्वसन अभ्यासार्थ जपानला गेलेल्या भारतीय सरकारच्या शिष्टमंडळात सदस्य 
हाँगकाँग, सिंगापूर, मलेशिया, थायलंड देशांचा साहित्यिक व सांस्कृतिक दौरा 
प्रगतीशील लेखक संघ - भूमिका 
* माणुसकीचा मळा - वामनदादा कर्डक 
* काव्यसावित्री 
* कॉ. गोविंद पानसरे अमृत महोत्सवी गौरविका 
१.   मराठी साहित्य संमेलन, सांबरा - २००६.
२.   सीमाभाग साहित्य संमेलन, बेळगुंदी - २००७.
३.   ग्रामीण मराठी युवा साहित्य संमेलन, चिंचवाड - २००९.
४.   राधानगरी तालुका ग्रामीण साहित्य संमेलन, कपिलेश्‍वर, जि.कोल्हापूर - २०१०.
५.   मराठी साहित्य संमेलन, कारदगा -२०१०.
६.   शब्दवेध साहित्य संमेलन, सांगली - २०१४.  
७.   बालकुमार साहित्य संमेलन, करंबळी, ता. गडहिंग्लज - २०१४.
८.   चैतन्य शब्दांगण साहित्य संमेलन, मिरज - २०१४.
९.   मराठी साहित्य संमेलन, आरग -२०१६.
१०.  मराठी साहित्य संमेलन, मजले, ता.हातकणंगले जि. कोल्हापूर - २०१७.
११.  ग्रामीण साहित्य संमेलन, सरवडे, ता. राधानगरी, जि. कोल्हापूर - २०१३.
१२.  सहयाद्री साहित्य संमेलन, तिसंगी, ता. गगनबावड, जि. कोल्हापूर - २०१५.
१३.  दीनबंधु दिनकरराव यादव स्मृती साहित्य संमेलन, शिरोळ, जि.कोल्हापूर - २०१५.
१४.  ग्रामीण मराठी साहित्य संमेलन, आरग, ता. ‍मिरज, ‍जि. सांगली
१५.  प्रादेशिक साहित्य संमेलन, ‍‍बिंबल,गोवा
आत्मकथा:  खाली जमीन वर आकाश
१. महाराष्ट्र फाऊंडेशन, अमेरिका अपारंपारिक साहित्य पुरस्कार रू. २५,०००/-, स्मृतीचिन्ह. 
२. महाराष्ट्र राज्य उत्कृष्ट साहित्य निर्मिती बद्दल श्रीमती लक्ष्मीबाई टिळक विशेष पुरस्कार रू. १०,०००/- गौरवचिन्ह व प्रशस्तीपत्र .
३. अनुवाद पुरस्कार व.स. खांडेकर की श्रेष्ठ कहानियाँ’ श्रेष्ठ अनुवादप्रित्यर्थ भारत सरकारच्या केंद्रीय हिंदी निदेशालय नवी दिल्लीचा हिंदीतर भाषी हिंदी लेखक पुरस्कार 
४. समीक्षा पुरस्कार शेवडे : व्यक्तित्व एवं कृतित्व’ ग्रंथास मौलिक लेखनाबदद्ल भारत सरकारच्या केंद्रीय हिंदी निदेशालयाचा हिंदीतर भाषी हिंदी लेखक पुरस्कार 
५. राष्ट्रभाषा प्रचार/प्रसार पुरस्कार राष्ट्रीय हिंदी व्यापक प्रचार, प्रसार, लेखन, अनुवाद, संघटन इ. कार्याची नोंद घेऊन महाराष्ट्र शासनाच्या महाराष्ट राज्य हिंदी साहित्य अकादमी तर्फे अनंत गोपाळ शेवडे विशेष पुरस्कार रू.५०,०००/- रोख व गौरव पत्र प्रदान  
६. हिंदी संशोधन, लेखन, संपादन, भाषांतर, प्रचार, प्रसार कार्याची नोंद घेऊन सन २०१४ साठी महाराष्ट्र राज्य हिंदी साहित्य अकादमी तर्फे अखिल भारतीय महाराष्ट्र भारती जीवन गौरव 
        अनाथ, निराधर मुले, महिलांच्या संगोपन, शिक्षण सुसंस्कार व पुनर्वसन कार्याची नोंद घेऊन वेळोवेळी अनेक पुरस्काराने गौरव, पैकी काही महत्वाचे ः
१.  नॅशनल कौन्सिल फॉर रूरल हायर एज्युकेशन, भारत सरकार, नवी दिल्‍ली तर्फे ’रोल ऑफ ऑनर’ 
२.  रोटरी इंटरनॅशनल तर्फे ’व्होकेशनल अ‍ॅवॉर्ड’ 
३.   अण्णासाहेब सहस्त्रबुध्दे रचनात्मक कार्य पुरस्कार, औरंगाबाद 
४.   पॅको पवार अ‍ॅवॉर्ड, कोल्हापूर 
५.   वसुंधरा कृतज्ञता पुरस्कार, पुणे 
६.   कोल्हापूर भूषण 
७.   राजर्षी शाहू सामाजिक कृतज्ञता पुरस्कार, सोलापूर 
८.   भाई माधवराव बागल पुरस्कार, कोल्हापूर 
९.   राज्यस्तरीय लोकशिक्षक पुरस्कार, रत्नागिरी 
१०.  कर्मवीर मामासाहेब जगदाळे सामाजिक कार्य पुरस्कार, बार्शी 
११.  क्रांतीज्योती सावित्रीबाई फुले राष्ट्रीय पुरस्कार, नाशिक 
.
