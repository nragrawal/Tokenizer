गुणक: 51°2′18″N 2°22′39″E / 51.03833°N 2.3775°E / 51.03833; 2.3775
डंकर्क हे फ्रान्समधील इंग्लिश खाडीच्या किनाऱ्यावरील एक शहर आहे. डंकर्क फ्रान्सच्या उत्तर भागात बेल्जियमच्या सीमेपासून १० किमी अंतरावर स्थित आहे. मे १९४० मध्ये दुसऱ्या महायुद्धादरम्यान नाझी जर्मनीने डंकर्कमध्ये ३ लाखांहून अधिक ब्रिटीश व फ्रेंच सैनिकांना कोंडीत धरले होते. हे सैन्य ताब्यात घेण्याऐवजी ॲडॉल्फ हिटलरने आपल्या लष्कराला थांबण्याचा आदेश दिला. याचा फायदा घेऊन ब्रिटनने हे सर्व सैन्य बोटींमधून सुरक्षित ठिकाणी स्थलांतरित केले. ह्या घटनेला डंकर्कची सुटका असे संबोधले जाते.
