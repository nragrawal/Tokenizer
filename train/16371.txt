
रामचंद्र नारायण दांडेकर हे भारतीय भाषातज्ज्ञ आणि वैदिक संस्कृतीचे अभ्यासक होते.
दांडेकरांनी संस्कृत व अर्वाचीन भारतीय संस्कृती या विषयांमध्ये मुंबई विद्यापीठाची पदवी संपादन केली होती.काही वर्षे पुण्याच्या फर्ग्युसन महाविद्यालय अध्यापन केल्यानंतर ते जर्मनीतल्या हिडेलबर्ग विद्यापीठात संशोधन करण्यासाठी १९३६ साली रवाना झाले.तेथे त्यांनी सादर केलेल्या प्रबंधास १९३८ साली पीएच.डी. साठी मान्यता मिळाली. भारतात परतल्यानंतर त्यांनी फर्ग्युसन महाविद्यालय|फर्ग्युसन महाविद्यालयांत]] अध्यापक, पुणे विद्यापीठाच्या संस्कृत व प्राकृत भाषा विभाग प्रमुख, कला विभागाचे प्रमुख व संस्कृत प्रगत अध्ययन केंद्राचे संचालक म्हणून काम पाहिले. १९३४ पासून पुढील ५५ वर्षे भांडारकर प्राच्य विद्या मंदिराचे मानद सचिव तसेच १९९४ ते २००१ पर्यंत ते त्या संस्थेचे उपाध्यक्ष होते. उपखंडातील भाषांसंदर्भात संशोधन व इतर कार्य करणार्‍या अनेक भारतीय व आंतरराष्ट्रीय संस्थांशी ते संलग्न होते. 

