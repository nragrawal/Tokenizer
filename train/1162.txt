नीरज पांडे हा एक भारतीय चित्रपट दिग्दर्शक, निर्माता व लेखक आहे. २००८ साली त्याने दिग्दर्शित केलेला अ वेन्सडे हा पहिला बॉलिवूड चित्रपट प्रचंड गाजला व पांडे प्रसिद्धीझोतात आला. ह्या चित्रपटासाठी त्याला राष्ट्रीय चित्रपट पुरस्कार, स्क्रीन पुरस्कार व आय.आय.एफ.ए. पुरस्कार मिळाले. २०१३ सालचा स्पेशल २६ व २०१५ सालचा बेबी हे त्याने दिग्दर्शन केलेले पुढील दोन चित्रपट देखील प्रेक्षकांच्या पसंदीस उतरले. 
