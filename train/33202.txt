नवरेह हा काश्मीरमधील हिंदू पंडितांचा नववर्ष सण आहे. चैत्र शुक्ल प्रतिपदेला हा सण साजरा केला जातो.पाडव्याला नवरोज किंंवा नवरेह म्हटले जाते.वसंताचे स्वागत करणारा दिवस म्हणूनही हा सण ओळखला जातो.
या दिवशी शारदेच्या मंंदिरात जाऊन सरस्वतीची पूजा करतात. घरातील महिला आदल्या रात्री एका थाळीत थोडे उकळलेले आणि थोडे शिजवलेले,तांंदूळ,अक्रोड,मध,दह्याचा वाडगा,फुले,रूपया,मीठ दौत आणि लेखणी किंवा लेखनाचे साहित्य,नव्या वर्षाचे पंंचांंग ठेवतात.यामधे वचा नावाची औषधी वनस्पती आणि देवाची मूर्तीही ठेवलेली असते. या सर्व वस्तू समृद्धीचे प्रतीक मानले जाते. मुहूर्तावर उठून सगळे आरशात चेहरा पाहतात, आणि ताटात ठेवलेल्या या सर्व वस्तूंचे दर्शन घेतात.या थाळीचे दर्शन घेणे हा या दिवसाचा महत्वाचा उपचार आहे.थाळीतील तांंदुळाचा साखरभात नंतर प्रसाद म्हणून वाटला जातो.
या दिवशी नक्षत्र पत्री म्हणजेच पंचांगाचे विशेष महत्व असते.परस्परांना फळे आणि अक्रोड भेट दिले जातात.चार मुखे असलेल्या ब्रह्मा देवतेचे या दिवशी आवर्जून दर्शन घेतले जाते.
काश्मीर
