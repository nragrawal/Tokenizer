विसरवाडी हे महाराष्ट्र राज्यामधील नाशिक विभागातील खानदेश मधील नंदुरबार जिल्ह्यातील नवापूर तालुक्यातील एक गाव आहे. ते राष्ट्रीय महामार्ग ६ वर वसलेले आहे. विसरवाडी गावाचे नाव गावाचे आराध्य दैवत इसराई माता याच्या वरून ठेवले गेले आहे. विसरवाडी गावाचे सरपंच बकाराम गावित आहेत. येथे आदिवासी,मराठी,मारवाडी,गुजराथी आणि मुस्लीम मिश्र समुदाय आहे. येथे वापरली जाणारी सामान्य भाषा आदिवासी आणि मराठी आहे. येथे बहुतांश लोक व्यापारी, शासकीय कर्मचारी आहेत. विसरवाडी ला गुरुवारी आठवडे बाजार भरतो. विसरवाडीत विसरवाडी एज्युकेशन सोसायटी चे मा.श्री.दादासाहेब माणिकरावजी गावित सार्वजनिक हायस्कूल माध्यमिक व उच्च माध्यमिक महाविद्यालय आणि अध्यापक विद्यालय आहे. 

