गुणक: 53°32′N 113°30′W / 53.53333°N 113.5°W / 53.53333; -113.5
एडमंटन ही कॅनडाच्या आल्बर्टा प्रांताची राजधानी व दुसर्‍या क्रमांकाचे शहर आहे. एडमंटन शहर आल्बर्टाच्या मध्य भागात उत्तर सास्काचेवान नदीच्या काठावर वसले आहे. २०११ साली सुमारे ८.१२ लाख लोकसंख्या असलेले एडमंटन कॅनडामधील पाचवे मोठे शहर व सहावे मोठे महानगर आहे. दहा लाखांपेक्षा अधिक लोकसंख्या असणारे एडमंटन हे उत्तर अमेरिका खंडामधील सर्वात उत्तरेकडील एकमेव महानगर आहे.
एडमंटन शहर आल्बर्टाच्या मध्य भागात उत्तर सास्काचेवान नदीच्या काठावर ६८४ चौरस किलोमीटर इतक्या विस्तृत क्षेत्रफळावर वसले आहे. दहा लाखांपेक्षा अधिक लोकसंख्या असणारे एडमंटन हे उत्तर अमेरिका खंडामधील सर्वात उत्तरेकडील एकमेव महानगर आहे.
२०११ साली एडमंटनची लोकसंख्या ८,१२,२०१ इतकी होती. २००६च्या तुलनेत ती ११.२ टक्क्यांनी वाढली आहे.
उत्तर व मध्य आल्बर्टामधील एडमंटन हे सर्वात मोठे आर्थिक केंद्र आहे. विसाव्या शतकात येथील खनिज तेल उद्योगामुळे एडमंटनला कॅनडाची तेल राजधानी हा खिताब मिळाला होता. सध्या येथील अर्थव्यवस्था बहुरंगी असून बॅकिंग, टेलिकॉम, माहिती तंत्रज्ञान हे येथील प्रमुख उद्योग आहेत.
आईस हॉकी हा एडमंटनमधील सर्वात प्रसिद्ध खेळ आहे. एन.एच.एल.मध्ये खेळणारा एडमंटन ऑयलर्स हा येथील प्रमुख संघ आहे.
येथील वेस्ट एडमंटन मॉल हा उत्तर अमेरिकेमधील सर्वात मोठा शॉपिंग मॉल आहे. ह्या व्यतिरिक्त एडमंटनमध्ये अनेक संग्रहालये व कला दालने आहेत.

