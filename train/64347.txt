तिस्का चोप्रा  एक भारतीय हिंदी अभिनेत्री व लेखिका आहेत.
तिस्का चोप्रांचा पहिला हिंदी चित्रपट इ.स. १९९३ मध्ये प्रदर्शित झालेला ‘प्लॉटफॉर्म’ चित्रपट होता या चित्रपटामध्ये तिस्कांची भूमिका अजय देवगनच्या विरूद्ध होती. इ.स. २००४ मध्ये त्यांनी प्रकाश झा यांच्या ‘लोकनायक’ या चित्रपटात प्रभावती देवीची भूमिका केली होती. इ.स. २००७ मध्ये आमिर खानसोबत तारे जमीन पर या चित्रपटात काम केले. सन २०११ मध्ये तिस्कांना मधुर भंडारकरांचा चित्रपट ‘दिल तो बच्चा है जी’ मध्ये अभिनय करण्याची संधी मिळाली. पुढे इ.स. २०१६ मध्ये तिस्का चोप्रांनी दोन लागोपाठ चित्रपटात काम केले. पहिल्यांदा ‘घायल वन्स अगेन’ आणि १९ फेब्रुवारी २०१६ ला प्रदर्शित झालेल्या ‘लवशुदा’ चित्रपटात ही काम केले आहे.

