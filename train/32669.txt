
हावगीस्वामी हे एक महाराज होते. त्यांनी उदगीर मधील ज्या मठात समाधी घेतली त्या मठाला 'हावगीस्वामी चा मठ' म्हणुन ओळखले जाते. हावगीस्वामी महाराजांचे सामाजिक व सांस्कृतिक कार्यामध्ये मोलाचे योगदान होते. दरवर्षी उदगीरमध्ये जानेवारी महिन्यात हावगीस्वामी महाराजांची यात्रा भरवली जाते. या यात्रेला "हावगीस्वामीची यात्रा" किंवा "आनंदनगरी" या नावाने सर्वत्र ओळखले जाते. ही यात्रा म्हणजे उदगीरच्या सांस्कृतिक जीवनातील अतिशय महत्वाची घटना मानली जाते. या यात्रेच्या निमित्ताने उदगीर नगरीमध्ये अनेक सांस्कृतिक कार्यक्रमांचे आयोजन केले जाते. त्यामध्ये अनेक स्पर्धा घेतल्या जातात. अनेक शाळा महाविद्यालयातून या कार्यक्रमांना खूप चांगला प्रतिसाद मिळतो. अनेक प्रकारचे उपक्रम शांतता आणि शिस्तीमध्ये पार पडतात. यात्रेच्या पहिल्या दिवशी आग्गी तुडवली जाते. आग्गी तुडवून या यात्रेची सुरुवात होते. हे या यात्रेचे वैशिष्ट्य आहे. अनेक जातीधर्मांचे लोक त्यामध्ये सहभागी होतात. जवळपास १५ दिवस ही यात्रा उदगीरमध्ये असते. उदगीर तालुक्यातील अनेक गावांमधून लोक यात्रेसाठी येतात. ही यात्रा म्हणजे उदगीरचा "मानाचा तुरा" आहे.
