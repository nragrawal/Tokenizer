२००७ मधील आंतरराष्ट्रीय क्रिकेट मध्ये एप्रिल २००७ व सप्टेंबर २००७ दरम्यानच्या आंतरराष्ट्रीय दौरे व सामन्यांचा समावेश होतो. एप्रिल २००७ मध्ये झालेल्या क्रिकेट विश्वचषक, २००७ सामन्यांमुळे हा मोसम मे २००७ मध्ये सुरू झाला.

ऑस्ट्रेलिया क्रिकेट संघाचा झिम्बाब्वेमध्ये ३ एक दिवसीय सामन्यांचा ठरलेला दौरा ऑस्ट्रेलियाच्या सरकारने रद्द केला. पंतप्रधान जॉन हॉवर्डने जाहीर केले की ऑस्ट्रेलियाच्या या दौऱ्याने झिम्बाब्वेच्या पंतप्रधान रॉबर्ट मुगाबेला उगीचच प्रसिद्धी मिळेल. क्रिकेट ऑस्ट्रेलियाने तिर्‍हाइत ठिकाणी हे सामने खेळण्याची तयारी दर्शविली पण झिम्बाब्वेच्या सरकारने याला नकार दिला व हा दौरा रद्द झाला.
पाकिस्तान व स्कॉटलँडमधील एकमेव एक दिवसीय सामना द ग्रांज मैदानावर आयोजित केला होता पण मुसळधार पावसामुळे एकही चेंडू न टाकता हा सामना रद्द केला गेला.
भारत व पाकिस्तानमधील एकमेव एकदिवसीय सामना ग्लासगो येथे आयोजित करण्यात आला होता. हा चॅरिटी सामना दोन्ही देशांच्या स्वातंत्र्याची ६० वर्षे झाल्यानिमित्त खेळण्यात येणार होता परंतु मुसळधार पावसामुळे हा सामना रद्द झाला.
 नेदरलँड्स क्रिकेट संघाने २००७मध्ये कॅनडाचा २ एक दिवसीय आंतरराष्ट्रीय सामन्यांचा दौरा केला. याशिवाय २००७-०८ आय.सी.सी. आंतरखंडीय चषक स्पर्धेंतर्गत एक प्रथम श्रेणी सामनाही खेळला.

