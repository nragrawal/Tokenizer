क्रिस्टोफर नोलन  हा एक इंग्लिश-अमेरिकन सिने लेखक, निर्माता व दिग्दर्शक आहे.
मेमेन्टो ह्या त्याने दिग्दर्शित केलेल्या व इ.स. २००२ साली प्रदर्शित झालेल्या चित्रपटामुळे नोलन प्रसिद्धीझोतात आला. तेव्हापासून त्याने हॉलिवूडमधील अनेक आघाडीच्या अभिनेत्यांना घेऊन चित्रपट काढले आहेत. इ.स. २००३ साली बॅटमॅन ह्या काल्पनिक पात्रावरील सिनेमे पुन्हा काढण्याचे नोलनने ठरवले व त्या शृंखलेमधील बॅटमॅन बिगिन्स हा पहिला सिनेमा इ.स. २००५ तर द डार्क नाईट हा दुसरा सिनेमा इ.स. २००८ साली प्रदर्शित झाला. तिसरा व अखेरचा सिनेमा द डार्क नाईट राईजेस हा सिनेमा २० जुलै, इ.स. २०१२ रोजी जगभर प्रदर्शित झाला. नोलनच्या इ.स. २०१० साली प्रदर्शित झालेल्या इन्सेप्शन ह्या सिनेमाला ऑस्कर पुरस्कारासाठी नामांकित केले गेले होते.
नोलनने आजवर लिओनार्डो डिकॅप्रियो, अल पचिनो, क्रिश्चन बेल, मॉर्गन फ्रीमन, अ‍ॅन हॅथवे, मॅथ्यू मॅक्कॉनेही इत्यादी प्रसिद्ध अभिनेत्यांना आपल्या सिनेमांत कामे दिली आहेत.
