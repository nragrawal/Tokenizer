
काँडोलीझ्झा राईस ही अमेरिका देशामधील एक राजकारणी, राजदूत, व २००५-०९ दरम्यान राष्ट्राध्यक्ष जॉर्ज डब्ल्यू. बुशच्या मंत्रीमंडळामध्ये देशाची ६६वी परराष्ट्रसचिव आहे. परराष्ट्रसचिवपद भुषवणारी राईस ही देशातील पहिली कृष्णवर्णीय महिला होती. २००१ ते २००५ दरम्यान ती बुश मंत्रीमंडळामध्ये राष्ट्रीय सुरक्षा सल्लागार ह्या पदावर होती. राजकारणामध्ये शिरण्याअगोदर राईस स्टॅनफर्ड विद्यापीठात राजकीय विज्ञानाची प्राध्यापक होती. २००९ मध्ये सचिवपद सोडल्यानंतर ती पुन्हा स्टॅनफर्ड विद्यापीठात परतली.
