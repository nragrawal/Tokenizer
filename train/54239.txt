कंबोडिया अंगकोर एअर ही आग्नेय आशियातील कंबोडिया देशाची राष्ट्रीय विमान वाहतूक कंपनी आहे. २००९ साली स्थापन झालेली ही कंपनी संयुक्तरित्या कंबोडिया सरकार व व्हियेतनाम एअरलाइन्सच्या मालकीची असून तिची सर्व विमाने व्हियेतनाम एअरलाइन्सकडून भाड्याने घेण्यात आली आहेत. स्थापनेपासून कंबोडिया अंगकोर एअरचा देशामधील विमानवाहतूकीवर बव्हंशी ताबा आहे.
सध्या कंबोडिया अंगकोर एअरकडे ४ एअरबस ए३२१ विमाने तर २ ए.टी.आर. ७२ विमाने आहेत.

