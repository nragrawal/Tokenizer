धारित्र, condenser ;) हा एका विद्युत-अपारकाने अलग केलेल्या दोन विद्युतवाहकांपासून बनलेला निष्क्रिय इलेक्ट्रॉनिक घटक असतो. दोन वाहकांदरम्यान विद्युतदाब असल्यास, त्यांच्यामधील विद्युत-अपारकात ऊर्जा साठवून ठेवणारे स्थिर विद्युतक्षेत्र उद्भवते व त्यामुळे वाहकांदरम्यान यामिक बल निर्माण होते. धारित्राची ही ऊर्जा साठवून ठेवण्याची क्षमता धारिता या गुणधर्माने सूचित केली जाते. धारित्राच्या प्रत्येक वाहकावरील विद्युतभार व त्यांच्या दरम्यान असलेला विद्युतदाब यांचे गुणोत्तर म्हणजे धारिता होय. फॅरड या एककात धारिता मोजली जाते.
