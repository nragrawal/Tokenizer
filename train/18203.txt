
फेदेराश्यों अँतेरनास्योनाल दे ल-ऑतोमोबील अर्थात आंतरराष्ट्रीय ऑटोमोबाइल महासंघ ही संघटना २० जून, इ.स. १९०४ रोजी मोटार शर्यत आयोजक आणि मोटारींमध्ये रुची असणाऱ्यांचे प्रतिनिधित्व करण्यासाठी आसोसिआश्यों अँतेरनास्योनाल देस ऑतोमोबील क्लब्स रेकॉनस या नावाने स्थापण्यात आली. विविध मोटार शर्यतींचे संयोजक म्हणून एफ.आय.ए.ची सर्वसामान्यांमध्ये परिचित आहे. 
एफ.आय.ए.चे मुख्यालय पॅरीस, फ्रान्स येथील प्लास द ला कोंकोर्द या ठिकाणी आहे. सध्या एफ.आय.ए.मध्ये जगभरातील १२५ देशांमधील २१३ राष्ट्रीय सदस्य संस्था आहेत. ज्याँ तोट हे एफ.आय.ए.चे अध्यक्ष आहेत. 

