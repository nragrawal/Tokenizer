ओमानचे आखात किंवा ओमानचा समुद्र अरबी समुद्राला होर्मुझच्या सामुद्रधुनीमार्गे इराणच्या आखाताशी जोडणारा समुद्री भाग आहे. अधिकृतरीत्या याची गणना आखात किंवा समुद्र अशी न करता सामुद्रधुनी अशी करण्यात येते. तसेच याला अरबी समुद्राचा भाग न मानता इराणच्या आखाताचा भाग समजले जाते.
याच्या उत्तर तीरावर पाकिस्तान आणि इराण तर दक्षिण तीरावर ओमान व संयुक्त अरब अमिराती आहेत.

