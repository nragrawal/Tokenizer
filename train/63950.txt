
नवीन सदस्यांना मार्गदर्शनहा साचा अशुद्धलेखन, अविश्वकोशीय मजकूर अथवा मजकुरात अविश्वकोशीय लेखनशैली व विना-संदर्भ लेखन आढळल्यास वापरला जातो. कृपया या संबंधीची चर्चा चर्चापानावर पहावी. 



माझा प्रशासनाचा फार कमी म्हणजे जेमतेम पाच वर्षाचा उणापुरा अनुभव आहे.या पाच वर्षात ब-यापैकी प्रशासकिय प्रगल्भता आली आहे असं मला वाटतं... पण ती परिपूर्ण नाही. त्यासाठी अजून बराच वेळ लागेल.
सुरवातीला प्रशासन करताना माझ्या डोक्यात प्रशासन करणे म्हणजे कार्यालयात बसून सर्व कामांचा निपटारा करणे आणि कार्यक्षेत्रावर नियंत्रण ठेवणे एवढंच मर्यादित आहे वाटायचं.
प्रशासक म्हणून मला आता जाणवतंय...अनुभवतेय प्रशासन एवढचं मर्यादित आणि सिमीत नाही..खूप अन्वयार्थ आणि विविध पैलू प्रशासनाचे आहेत.जेव्हा शिक्षणासारख्या एखाद्या संवेदनशिल क्षेत्रात आपण काम करत असतो तेव्हा तर या प्रशासनाचे फार वेगवेगळे पैलू अनुभवास येतात.
प्रशासक म्हणून व्यवस्थापक..नियोजक..मदत..सहकार्य..मित्र आणि प्रसंगानुरूप कठोर भूमिका घेवून कारवाई करणारा शासक या सर्व भूमिका वेळपरत्वे निभवाव्या लागतात.ती त्या पदाची त्या त्या वेळची एक भूमिका असते.. कोणत्याही एका चौकटीत प्रशासकाला अडकता येत नाही..अडकूही नये. असं मला वाटतं.
शिक्षणक्षेत्रात काम करणा-या प्रशासकाला शिक्षक..विद्यार्थी, ग्रामस्थ..शालेय व्यवस्थापन समिती,लोकप्रतिनीधी, पालक, वरिष्ठ अधिकारी, शिक्षक संघटना, कार्यलयीन कर्मचारी, सोबत काम करणारी सहकारी पर्यंवेक्षिय यंत्रणा,इतर बाह्य घटक उदा: वर्तमानपत्र, विविध सामाजिक-राजकिय संघटना अशा अनेक घटक या सर्वांचा विचार करून..या सर्वांशी समन्वय..संवाद ठेवून काम करावे लागते. अनेक निर्णय घ्यावे लागतात.हे करत असताना प्रशासकाला कुठलीही एक बाजू..कुठलीही एक भूमिका घेता येत नाही आणि घेवू ही नये.
एवढ्या सगळ्या जनसमुदायाच्या प्रशासकाकडून खूप वेगवेगळ्या अपेक्षा..मतं असतात.कोणत्याही प्रशासकाला अशावेळी या घटकांना काय वाटतं यापेक्षा शासकिय नियमावली काय सांगते याचा प्राधान्याने विचार करून जनसमुदायाच्या योग्य मताचां आदर करून.. त्यांच्या अपेक्षा समजून घेवून प्रशासकिय चौकटीच्या आत राहूनही उत्तम आणि योग्य निर्णय घेता येणे मला वाटतं ही त्या प्रशासकाची खरी कसोटी असते.
विविध स्वभावाची..विविध रंगाढंगाची...विविध हेतूने प्रेरित झालेली,विविध किंतू-परंतू मनात ठेवून आपल्याशी प्रशासकिय हेतूने संवाद साधणारी असंख्य माणसे एकाच मापात..एका तराजूत आणि एकाच न्यायात तोलता येणे अशक्यप्राय गोष्ट असते. घडणा-या विविध घटना.. समोर आलेले दरवेळी नवनवे प्रसंग..उभे राहिलेले प्रश्न..त्यातही बरेचसे प्रश्न हेतूपुरस्सर निर्माण केलेले असतात त्यावेळी या सगळ्यांवर एकच एक उत्तर.. एकच एक उपाय..एकच एक मार्ग काढून सहज पुढे जाता येत नाही.
अशावेळी प्रशासक म्हणून अत्यंत समतोलपणे प्रसंगानुरूप वेगवेगळी उत्तरे, वेगवेगळे मार्ग धुंडाळावे लागतात. हे करताना चांगल्या प्रशासकाला निरापराध-निर्दोष माणसाला त्रास न होता दोषी-चुकलेल्यांना वेळीच योग्य पध्दतीने पायबंद घालता येणे हे ही मला वाटतं उत्तम प्रशासकाचं लक्षण आहे.
चांगला प्रशासक म्हणून काम करताना तुम्ही केवळ 'कशाला कुणाचा रोष ओढवून घ्यायचा' या बचावात्मक न्यायाने वागायला गेलात....'सब घोडे बाराटक्के' या पध्दतीने सगळे एकाच मापात मोजायला लागलात तर समतोल बिघडतो. प्रभावी सनियंत्रण आणि सुयोग्य व्यवस्थापनासाठी प्रशासक म्हणून अनेकदा कडवट भूमिकाही घ्यावी लागते आणि ती घेताच आली पाहिजे.प्रतिमा जपण्याच्या नादात प्रशासक म्हणून प्रशासकिय नितीमत्तेशी तडजोड नको करायला.
एक उत्तम प्रशासक म्हणून काम करताना योग्य वेळी ठाम भूमिका घेणे, कणखर आणि स्पष्टपणे स्वत:चे मतं मांडणे, स्वत:ची भूमिका सुस्पष्ट असणे.स्वत:चा अभ्यास-चिंतन असणे, निर्णय घेण्याची मनस्वी इच्छाशक्ती आणि कौशल्य अंगी असणे, उत्कट कार्यक्षमता अंगी असणे..त्याच बरोबर प्रशासनाने दिलेल्या अधिकाराचा गैरवापर न करता लोकहित...व्यापक समाजहितासाठी वापर करता येणे हे ख-या प्रशासकाचे लक्षण आहे असे मला वाटते.
उत्तम प्रशासन करता येणे ही एक कला आहे. उत्तम प्रशासक म्हणजे उत्तम नेतृत्व..!!कितीही अवरोध आले.. संकटं आली...आव्हानं आली..समस्या आल्या तरी डगमगून न जाता, कणखर आणि विवेकाने प्रशासन करता येणे हा पुरूषार्थ आहे...हा खरा पराक्रम आहे...!!'उस पथपर चलना क्या, जिस पथपर बिखरे शूल नहो,नाविक की धैर्य कुशलता क्या, जब धारायें प्रतिकूल न हो"
