श्रीपाद कृष्ण कोल्हटकर यांनी महाराष्ट्रावर रचलेल्या या गीतात शुभेच्छा व्यक्त केली आहे. त्याचप्रमाणे मराठी विकिपीडिआ जो की मराठी भाषिकांनी निर्वाहलेला मुक्त ज्ञानकोश आहे, हे ज्ञानभांडार अधिक मोठे, उत्तमोत्तमबनत जावे आणि मराठी लोकांचे सक्षम प्रतिनिधित्व विकिपीडिआ प्रकल्पामध्ये व्हावे यासाठी सर्व मराठी भाषिकांना शुभेच्छा आणि धन्यवाद. 
छत्रपती शिवाजी महाराज हे महाराष्ट्राचे स्फूर्तीस्थान आहे. तीनशे वर्षांपेक्षाही पूर्वी त्यांनी स्थापन केलेले राज्य आजही अभिमानाने स्वराज्य आणि सुराज्य म्हणून सर्वत्र गौरविले जाते. महाराष्ट्राच्या आणि जगाचा इतिहासातील एका उत्कृष्ट राज्यशासनाची घडी त्यांनी नेटकेपणाने बसविली. स्वकीय/मित्रांना सोबत घेऊन तसेच स्वराज्य मजबूत करित, शत्रूवर विजय मिळवित, वचक बसवित, त्यांनी जाणता राजा हे लोकप्रदान बिरूद सार्थकी ठरविले.
