पायथन ही एक उच्चस्तरीय भाषा आहे. १९९१मध्ये ती प्रथम प्रकाशित झाली.
पायथनची सध्याची आवृत्ती ३.६.३ आहे. पायथन २.७ आणि ३ मध्ये बराच मोठा बदल झाला.
सीपायथन हे C भाषेत लिहीलेले पायथन सॉफ्टवेअर फाऊंडेशनचे पायथनसाठीचे अनुवादक आहे.
पायथन १९८०च्या उत्तरार्धास उगमास आली आणि १९८९ दरम्यान तिचा वापर सुरु झाला. गीडो वान रॉसम हे पायथन चे जनक आहेत.अपवाद हाताळणे आणि अमोएबा संगणक कार्यप्रणालीशी संलग्न असणे हि या भाषेची मुख्य वैशिष्ठ्ये आहेत.
पायथन २.० हि १६ ऑक्टोबर २००० ला प्रदर्शित झाली. चक्रीयरित्या कचऱ्याची विल्हेवाट लावणे आणि युनिकोड आधार ही त्यामधील मुख्य वैशिष्ठ्ये आहेत.
पायथन ३.० हि ३ डिसेंबर २००८ ला प्रदीर्घ चाचणीनंतर प्रदर्शित झाली. पायथन २ व पायथन ३ यांमध्ये लिहीलेल्या आज्ञावल्या एकमेकांशी विसंगत आहेत. मात्र, पायथन ३मध्ये पायथन २ च्या आज्ञावल्यांचे पायथन ३मध्ये रुपांतर करण्याची क्षमता आहे.
पायथन ही वाचायला सोपी आज्ञावली भाषा आहे.इतर आज्ञावली भाषांप्रमाणे महिरपी कंसाचा वापर पायथनमध्ये होत नाही. आज्ञावलीच्याअंती अर्धविरामाचा वापर हा पर्यायी असतो.
समासाचा वापर आज्ञावलीखंड दर्शवितो.समासाचा चढता वापर आज्ञावलीखंडाचा पूर्वार्ध आणि उतरता वापर उत्तरार्ध दर्शवितो.
व्याकरण

