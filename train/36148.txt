श्रीधरकवी नाझरेकर हे इ.स.१७ व्या शतकातील एक प्रसिद्ध आख्यानकवी होते. काशीच्या आनंद संप्रदायातले हे आठवे वंशज. ह्यांचे घराणे मोगलाईतील खडकी येथील होते. आडनाव खडके म्हणत, पण यांच्या घराण्यातील एक पुरुष घोडदळात अधिकारी बनल्याने घोडके आडनाव पडले. त्यानंतर राघोपंत नाझर एका महालाचे कुलकर्णी बनल्यावर त्यांना नाझरेकर म्हणू लागले. श्रीधरांचे वडिलांचे नाव ब्रम्हानंद होते. आईचे नाव सावित्री. इ.स. १६७८ मध्ये हा वडिलांसोबत पंढरपूर क्षेत्री आला. येथेच त्यांचे अध्ययन झाले. पुराणे, पंचकाव्य, रामायण, भागवत ग्रंथाचे अध्ययन झाले व संतकवींची कविताही त्याने वाचली. त्याने एकूण ६० हजारावर ओळींचे काव्यलेखन केले आहे.. 

