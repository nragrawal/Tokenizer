
सुधा कुळकर्णी-मूर्ती या एक भारतीय सामाजिक कार्यकर्त्या व लेखिका आहेत. ग्रामीण भागातील विकासासाठी त्या कार्यरत आहेत. इन्फोसिसचे संस्थापक एन.आर. नारायणमूर्ती ह्यांच्या त्या पत्‍नी आहेत. 
प्रसिद्ध संगणक क्षेत्रातील व्यावसायिक आणि इन्फोसिस या प्रसिद्ध संस्थेचे सह संस्थापक एन.आर.नारायणमूर्ती हे त्यांचे पती आहेत. त्या कॅलटेक ह्या प्रसिद्ध कंपनीतील शास्त्रज्ञ श्रीनिवास कुळकर्णी यांच्या, तसेच जयश्री कुळकर्णी-देशपांडे ह्यांच्या भगिनी आहेत. सुधा मूर्ती यांनी नऊहून अधिक कादंबर्‍या लिहिल्या आहेत. त्यांच्या नावावर अनेक कथासंग्रह आहेत.
टेल्को या कंपनीत निवड झालेल्या त्या पहिल्या महिला अभियंत्या होत्या.पुणे, मुंबई आणि जमशेदपूर येथे त्यांनी काम केले आहे.ख्राईस्ट कॉलेज येथे त्यांनी प्राध्यापिका म्हणून काम केले आहे. बंगलोर विद्यापीठात त्या अभ्यागत प्राध्यापिका म्हणून काम करतात. इन्फोसिस या संस्थेच्या कार्यात त्यांचा विशेष सहभाग आहे. या संस्थेच्या विश्वस्त म्हणून त्या कार्यरत आहेत.
इन्फोसिस फौंडेशन या एक सामाजिक कार्य करणार्‍या संस्थेच्या निर्मितीमध्ये त्यांचा सक्रिय सहभाग होता. त्या या संस्थेच्या सह-संस्थापिका आहेत. इन्फोसिस फौंडेशन च्या अमध्यमातून मूर्ती यांनी समाजाच्या विविध क्षेत्रात विकासकामांना प्रोत्साहन दिले आहे. कर्नाटक सरकारच्या सर्व शाळात त्यांनी संगणक आणि ग्रंथालय उपलब्ध करून दिले आहे. मूर्ती क्लासिकल लायब्ररी ऑफ इंडिया या नावाचे ग्रंथालय त्यांनी हार्वर्ड विद्यापीठात सुरु केलेले आहे. कर्नाटकातील ग्रामीण भागात आणि बंगळुरू शहर व परिसरात त्यांनी सुमारे १०,००० शौचालये संस्थेच्या माध्यमातून बांधलेली आहेततमिळनाडू आणि अंदमान येथे सुनामीच्या काळात त्यांनी विशेष सेवाकार्य केले आहे. महाराष्ट्रातील दुष्काळी भागातील लोकांनाही संस्थेने मदत दिलेली आहे. 

साचा:Commmonscat

