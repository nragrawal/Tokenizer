गुणक: 1°29′00″N 103°44′00″E / 1.4833333°N 103.7333333°E / 1.4833333; 103.7333333
जोहोर बारू हे मलेशियाच्या संघातील जोहोर या दक्षिणेकडील राज्याचे राजधानीचे शहर आहे. ते युरेशियन भूखंडावरील दक्षिणतम टोकास वसलेले शहर आहे. जोहोर बारू शहराची लोकसंख्या १३,७०,७३८, तर जोहोर बारू महानगरीय क्षेत्रातील लोकसंख्या सुमारे २०,००,००० असून संघीय राजधानी असलेले क्वालालंपूर व नजीकच्या क्लांग खोरे क्षेत्राच्या महानगराखालोखाल ते मलेशियातील दुसरे मोठे नागरी क्षेत्र आहे. जोहोर सामुद्रधुनीमुळे सिंगापुरापासून भौगोलिक दृष्ट्या विलग झालेले जोहोर बारू उद्योग, पर्यटन, वाणिज्य व दळणवळण या क्षेत्रांच्या पातळीवर बऱ्याचदा सिंगापुराचे जुळे शहर मानले जाते. 
