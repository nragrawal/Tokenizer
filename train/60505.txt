वाय.एस.आर. काँग्रेस पक्ष तथा युवाजन श्रमिक रायतू काँग्रेस पक्ष हा भारताच्या आंध्र प्रदेश राज्यातील एक प्रादेशिक राजकीय पक्ष आहे. ह्या पक्षाची स्थापना २००९ मध्ये शिवकुमारने केली होती. २०११ साली आंध्र प्रदेशचे दिवंगत मुख्यमंत्री वाय.एस. राजशेखर रेड्डी ह्यांचा मुलगा वाय.एस. जगनमोहन रेड्डीने हा पक्ष अंगिकारला व त्याचे सर्वेसर्वा पद धारण केले. वाय.एस.आर. काँग्रेस पक्ष प्रामुख्याने आंध्र प्रदेश व तेलंगणा राज्यांमध्ये कार्यरत आहे.
भारताच्या सोळाव्या व विद्यमान लोकसभेत वाय.एस.आर. काँग्रेस पक्षाचे ९ खासदार आहेत. तसेच ६७ आमदारसंख्या असलेला वाय.एस.आर. काँग्रेस पक्ष आंध्र प्रदेश विधानसभेत प्रमुख विरोधी पक्ष आहे.
