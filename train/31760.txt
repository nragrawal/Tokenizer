कातनेश्वर हे परभणी जिल्ह्यातील गाव आहे. पूर्वी हे गाव कांचनेश्वर क्षेत्र या नावाने प्रसिद्ध होते. या गावात कांचनेश्वर महादेवाचे प्राचीन मंदिर आहे. एकेकाळी संपूर्णपणे पाषाणाचे असलेल्या या मंदिराचे नूतनीकरण झाल्यामुळे हे मंदिर आता सिमेंटचे झाले आहे.. 
राजस्थानातले सिसोदिया क्षत्रिय राजे वेरूळला आले. त्यानी भोसाजी सिसोदिया या पूर्वजावरून स्वतःचे आडनाव भोसले केले; तर काही सिसोदिया सातारा जिल्ह्यात स्थिरावले व कालांतराने ते साताऱ्याचे सिसोदे म्हणून ओळखले जाऊ लागले..हेच नंतर कांचनक्षेत्री आले व शिंदे झाले. तदनंतर शिंदे हे आडनाव बदलून ते चापके झाले.
कातनेश्वर गावात दनकेश्वर मारुती,रेणुका देवी, मार्तन्ड इत्यादींची सुरेख बांधणीची मंदिरे आहेत. कांचनेश्वर महादेवाचे मंदिर इसवी सन पूर्व काळात झाले होते, असा अंदाज आहे. कांचनेश्वार महादेवाचे दिव्यलिङ्ग वालुकामय पाषाणाचे आहे. कांचनेश्वराचाच अपभ्रंश कातनेश्वर होय.
