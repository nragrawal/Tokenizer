U-Bahn Berlin.png
बर्लिन उ-बाह्न किंवा उंटरग्राउंडबाह्न ही जर्मनीची राजधानी बर्लिनमधील वाहतूक प्रणाली आहे. यात १० मार्ग असून त्यांवर एकूण १७३ स्थानके आहेत. प्रत्येक मार्गावरून गर्दीच्या वेळी दर २-५ मिनिटांनी तर इतर वेळी दिवसा दर पाच मिनिटांनी आणि रात्रीच्या वेळी दर दहा मिनिटांनी गाड्या धावतात. पहाटे १-४ या वेळात ही प्रणाली बंद असली तरीही त्यावेळी त्याच मार्गांना समांतर बस दर २० मिनिटांनी धावतात. या रात्रबस प्रत्येक उ-बाह्न स्थानकांना जातात. १५७.५ किमी लांबी असलेले हे रेल्वेमार्ग अंदाजे ८०% जमिनीखालून आहेत तर उरलेले जमिनीवर आणि पुलांवरुन आहेत. २०१५ साली ५३ कोटी ४५ लाख प्रवाशांनी यातून प्रवास केला होता.
उ-बाह्नचे उद्घाटन १९०२ साली झाले.
