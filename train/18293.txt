आंबवली हे महाराष्ट्राच्या मंडणगड तालुक्यातील भारजा नदीच्या किनारी वसलेले एक गाव आहे. गावास समुद्र किनारा आहे. हे गाव केळशी या पर्यटनस्थळापासून जवळ आहे.
येथील मुख्य पिक तांदूळ, पूर्वी मका कणसं, नाचणी, तुरी, जोंधळे, हरिक, तीळ यांची लागवड व्हायची. कालांतराने त्यामध्ये बदल होत गेला. सध्या भातशेती केली जाते. सोबत दुबार पिक म्हणून कडवे, चवळीची लागवळ होते.
कोकणातील या गावामध्ये शिमगा, गणपती उत्सव, दिवाळी, नवरात्रोत्सव, इ. अनेक सण मोठ्या उत्साहाने साजरे होतात. गावाची ग्रामदेवता महामैदेवी आहे. तिची पालखी शिमाग्यामध्ये निघते. संकटामध्ये गावासाठी धावून येणाऱ्या ह्या मातेवर गाववाल्यांचा विश्वास आहे. नौरात्रोत्सात्वात देवीचे घट बसतात अन या दिवसामध्ये देवीची मनोभावे पूजा केली जाते. 
गावामध्ये जिल्हा परिषदेची सातवीपर्यंत शाळा आहे. विद्याधन शिक्षण संस्था आठवी ते दहावी पर्यंतची शाळा चालवते.
अमर शक्ती क्रिकेट संघ या नावाने गावातील संघ क्रिकेट स्पर्धा खेळतात. या संघाला जुनी परंपरा आहे इतिहास आहे. दरवर्षी गावात क्रिकेटच्या स्पर्धा होतात.
