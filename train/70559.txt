मंजुश्री गोखले या एक मराठी लेखिका आहेत. इचलकरंजीच्या माॅडर्न हायस्कूलमध्ये त्या आधी शिक्षिका होत्या आणि नंतर त्या कोल्हापूरला गेल्या आणि तेथील महाराष्ट्र काॅलेजमधून उपप्राचार्य म्हणून निवृत्त झाल्या. मंजुश्री गोखले यांनी कविता, लघुकथा, कादंबरी, पाकशास्त्र, प्रवासवर्णन अशा विविध प्रकारांत लेखन केले आहे. त्यांची सुमारे २५ पुस्तके प्रकाशित झाली आहेत. सासूची माया या मराठी चित्रपटासाठी त्यांनी पटकथा व संवाद लिहिले आहेत.
