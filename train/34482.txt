असंभव ही झी मराठी वाहिनीवरून इ.स. २००७-२००९ या काळात प्रसारित झालेली मराठी मालिका आहे. सतीश राजवाडे याने या मालिकेचे दिग्दर्शन केले असून चिन्मय मांडलेकर याने या मालिकेचे लेखन केले. १२ फेब्रुवारी, इ.स. २००७ रोजी झी मराठीवरून ही मालिका प्रसारित होऊ लागली . मानसी साळवी, ऊर्मिला कानेटकर, उमेश कामत, नीलम शिर्के, सुनील बर्वे, आनंद अभ्यंकर, सुहास भालेकर, अशोक शिंदे इत्यादी कलाकारांच्या हिच्यात प्रमुख भूमिका आहेत.
१२ फेब्रुवारी, इ.स. २००७ रोजी असंभव मालिकेचा पहिला भाग झी मराठीवरून प्रसारित झाला. ही मालिका सोमवार ते शुक्रवार, भाप्रवेनुसार रात्री २०३० रोजी प्रसारित होत असे . २९ ऑगस्ट, इ.स. २००९ रोजी हिचा अंतिम भाग प्रसारित झाला .


