साईनगर शिर्डी रेल्वे स्थानक पुणतांबे-शिर्डी रेल्वेमार्गावरील शेवटचे स्थानक आहे. अहमदनगर जिल्ह्यातील शिर्डी गावात असलेले हे स्थानक साईबाबा या संतांच्या समाधीपासून ५ किमी वर आहे. येथून दक्षिण भारतातील अनेक शहरांना थेट रेल्वेसेवा उपलब्ध आहे.
२००९मध्ये बांधल्या गेलेल्या या स्थानकात प्रवाशांना आपल्या गाडीची वाट पाहण्यासाठी दोन छोटी प्रतीक्षागृहे आहेत. येथे स्वच्छतागृहांची कमतरता आहे. स्थानकात खाण्यापीण्याच्या ताज्या वस्तू विकणारी दुकाने नाहीत.
येथून साईबाबा मंदिरापर्यंत फुकट बससेवा आहे.
