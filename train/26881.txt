' शिवमंदिर उर्फ शंकरमंदिर 
पालघर-माहीम-रेवाळे रस्त्यावर एसटी बसच्या माहीम बाजार बसथांब्यावर डाव्या बाजूस हे देऊळ आहे. पालघरवरुन रेवाळे, केळवे, सफाळे, एडवण, कोरे, दातिवरे, मथाणे, वेढी, चटाळे, उसरणी, भादवे, माकुणसार वगैरे ठिकाणी जाणाऱ्या सर्व एसटी बसेस येथे थांबतात.सातपाटीवरुन एडवणकडे जाणाऱ्या अॉटोरिक्क्षा येथे थांबतात.पालघरहून अॉटोरिक्क्षा तसेच खाजगी टांग्यानेसुध्दा येथे जाता येते.
मंदिराच्या समोर पुण्यश्लोक अहिल्याबाई होळकर ह्यांनी बांधलेला, वर्षभर पाणीसाठा असणारा व दोन्ही बाजूंनी पायऱ्या असलेला दगडी तलाव आहे. तलावात मध्यवर्ती भागात एक लाकडी खांब आहे. महाशिवरात्री, दीपावली, गुढी पाडवा इत्यादी महोत्सवांत दीप प्रज्वलन करण्यासाठी तलावाच्या चारही भिंतीना आतून कोनाड्यांची सोय केलेली आहे.
