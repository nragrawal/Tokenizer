गुणक: 13°04′40″N 79°40′00″E / 13.07778°N 79.6666667°E / 13.07778; 79.6666667
अरक्कोणम हे भारताच्या तमिळनाडू राज्याच्या वेल्लोर जिल्ह्यामधील एक लहान शहर आहे. अरक्कोणम शहर तमिळनाडूच्या उत्तर भागात चेन्नईपासून ६९ किमी अंतरावर स्थित आहे. २०११ साली अरक्कोणमची लोकसंख्या ७८ हजार होती. येथे भारतीय नौसेनेचा एक प्रमुख तळ आहे.
अरक्कोणम मुंबई-चेन्नई व बंगळूर-चेन्नई रेल्वेमार्गांवरील एक महत्त्वाचे जंक्शन आहे. महाराष्ट्र व कर्नाटकातून चेन्नईकडे धावणाऱ्या सर्व लांब पल्ल्याच्या गाड्या येथूनच जातात. चेन्नई उपनगरी रेल्वेचा पश्चिम मार्ग अरक्कोणममार्गे जोलारपेटपर्यंत धावतो.
