भोजे हे जळगाव जिल्ह्याच्या पाचोरा तालुक्यातील एक गाव आहे. या गावाच्या शेजारी वरखेडी व पिंपळगाव हरेश्वर ही मोठे गावे आहेत. या गावात पाचोरा तालुक्यातील मोठ्या बाजारपेठा आहेत. भोजे हे गाव बहुळा नदीच्या काठावर वसले असून शेजारीच चिंचपुरे नावाचे खेडे आहे. ही दोन्ही गावे एकत्रपणे भोजे-चिंचपुरे म्हणून पंचक्रोशीत माहीत आहेत. गावाची लोकसंख्या जवळपास ४५०० असून साक्षरतेचे प्रमाण ७५% आहे. शेती हा येथील लोकांचा मुख्य व्यवसाय असून कापूस, मोसंबी व मका ही प्रमुख पिके आहेत.
भोजे पाचोरा ते पिंपळगाव मार्गावरचे खेडे आहे. जवळचे रेल्वे स्थानक पाचोरा असून, तेथून दर २० मिनिटांनी भोजे येथे येण्यासाठी राज्य परिवहन महामंडळाच्या बस उपलब्ध आहेत. भोजे हे नैसर्गिक दृष्ट्या संपन्न खेडे आहे.
भोजे येथे सॉ मिल व वेल्डिंग आणि बॉडी मेकिंग हे उद्योग आहेत.
भोजे ग्रामपंचायत ही २००३ साली झालेल्या संत गाडगेबाबा ग्राम स्वच्छता अभियानात महाराष्ट्रातून दुसर्‍या क्र्मांकाने विजयी झाली होती..
