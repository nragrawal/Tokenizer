अकिरा कुरोसावा  हा जपानी चित्रपट दिग्दर्शक, निर्माता व पटकथालेखक होता. सुमारे ५७ वर्षांची प्रदीर्घ चित्रपट-कारकीर्द पाहिलेल्या कुरोसावा यांनी ३० चित्रपट दिग्दर्शिले.
कुरोसावा यांनी चित्रकार म्हणून काही काळ व्यावसायिक कामे केल्यानंतर इ.स. १९३६ साली जपानी चित्रपटसृष्टीत प्रवेश केला. आरंभी पटकथालेखक व सहायक दिग्दर्शकाची कामे केल्यानंतर त्याने दुसर्‍या महायुद्धकाळात इ.स. १९४३ साली सुगाता सान्शिरो चित्रपटाद्वारे दिग्दर्शकीय पदार्पण केले.
