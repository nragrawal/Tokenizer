रसायनशास्त्र व भौतिकशास्त्रानुसार अणूच्या गाभ्यामधील प्रोटॉनांच्या एकूण संख्येला अणुक्रमांक म्हणतात. तो Z या चिन्हाने दर्शवला जातो. आवर्त सारणीतील प्रत्येक मूलद्रव्याला एकमेवाद्वितीय अणुक्रमांक असतो. विद्युतभाररहित अणूमध्ये अणुक्रेंद्राबाहेरील इलेक्ट्रॉनांची संख्याही अणुक्रमांकाइतकी असते. ज्या अणूंमध्ये अणुक्रमांक, अर्थात प्रोटॉनांची संख्या, समान असून अणुभार मात्र भिन्न असतात, त्यांना समस्थानिक असे म्हणतात.




