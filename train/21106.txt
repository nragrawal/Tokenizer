ग्वान्टानामो बे ही क्युबाच्या ग्वांतानामो प्रांतातील एक खाडी आहे. ओलांडायला कठीण टेकड्यांनी वेढलेल्या या खाडीमध्ये मोठे नैसर्गिक बंदर असून हा प्रदेश देशाच्या इतर भागांपासून तुटलेला आहे.
अमेरिका व क्युबामध्ये झालेल्या १९०३च्या तहानुसार क्युबाने हा प्रदेश अमेरिकेस तहहयात भाड्याने दिलेला आहे. क्युबाच्या सध्याच्या सरकारच्या मते तहातील हे कलम धाकदपटशाने घातले गेले होते व त्यामुळे हा प्रदेश अमेरिकेने क्युबाच्या स्वाधीन केला पाहिजे.
अमेरिकेने येथे आरमारी तळ आणि महत्तम सुरक्षित तुरुंग उभारले आहेत.
