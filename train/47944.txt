पाव भाजी हा एक महाराष्ट्रीय/मराठी खाद्यप्रकार आहे .
महाराष्ट्रातील अनेक मोठ्या शहरांत हा प्रकार खावयास मिळतो तसेच त्याची लोकप्रियता आता संपूर्ण भारतभर पसरल्याने तो सर्वच मोठ्या शहरांत खानावळीत/उपहारगृहात पहावयास मिळतो.पाव किंवा पावाची जोडी आणि विविध प्रकारच्या भाज्यांचे मिश्रण करून केलेली भाजी सोबत कोथिंबीर,कांदा आणि लिंबाची फोड असे ह्या प्रकाराचे स्वरूप असते.पाव भाजी हा एक लोकप्रिय नाष्ट्याचा प्रकार बनला आहे,सहसा संध्याकाळच्या खाण्यात ह्याचा समावेश होतो.
पावभाजी हा तसा अलिकडचा पदार्थ. भारतात हिप्पी लोक असताना, त्यांना रुचेल असा पोटभरीचा पदार्थ, म्हणून हा प्रकार तयार करण्यात आला.त्यांना पावाची सवय होती. पावाबरोबर खाण्यासाठी, काहीतरी पदार्थ असावा म्हणूनकांदे, बटाटे, टोमॅटो ,शिमला मिरची वगैरे एकत्र शिजवून हा पदार्थ करु लागले. त्यात पुर्वी अगदीमोजकेच मसाले असत.सध्या वापरात असलेला मसाला, तसेच कृति हि नंतर हळूहळू विकसित करण्यात आली.
पाव-भाजी मध्ये भाजी बनविण्यासाठी टोमॅटो,बटाटे,कांदा,लसूण आल्याची चटणी,तिखट,मसाले,तसेच ढोबळी मिरची,फूलकोबी,मटार ह्या भाज्यांचा देखील समावेश होतो.पाव भाजीचे त्याच्या प्रकारावरून इतर नामकरण करण्याची देखील प्रथा आहे जसे भाज्या कुस्करून न घालता मोठ्या फोडींच्या स्वरूपात केल्या तर त्यास खडा-पावभाजी असे म्हणतात.तसेच भाजीत लोणी अधिक प्रमाणात वापरल्यास त्यास बटर/लोणी/मस्का पावभाजी,तसेच चिझ-पावभाजी,ड्रायफ्रुट पावभाजी इ.असे प्रकार करण्यात येतात.
.
पावभाजी करण्यासाठी खालील पदार्थांची आवश्यकता असते.

