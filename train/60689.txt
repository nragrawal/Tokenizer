गेल लिमिटेड ही भारत देशामधील एक सरकारी कंपनी आहे. देशामधील ७ महारत्न कंपन्यांपैकी एक असलेली गेल इंडिया देशातील नैसर्गिक वायू व द्रवित पेट्रोलियम वायूचे उत्पादन करणारी सर्वात मोठी कंपनी आहे. १९८४ साली स्थापन झालेल्या गेल इंडियाचे मुख्यालय नवी दिल्ली येथे असून तिच्या सेवेचे जाळे भारतभर पसरले आहे.
वाहनांमध्ये वापरल्या जात असलेल्या नैसर्गिक वायू तसेच घरगुती वापरासाठी लागणाऱ्या एल.पी.जी.चे वितरण गेल इतर सरकारी पेट्रोलियम कंपन्यांद्वारे करते. मुंबई महानगर क्षेत्रामधील अनेक स्थानांमधील घरांमध्ये स्वयंपाकासाठी पाईपने वायू पुरवणारी महानगर गॅस लिमिटेड तसेच पुणे परिसरात ही सेवा पुरवणारी महाराष्ट्र नॅचरल गॅस लिमिटेड इत्यादी अनेक कंपन्यांमध्ये गेल इंडियाची भागीदारी आहे.

साचा:नवरत्न कंपन्या
