ऑपरेशन ऑल आऊट ही भारतीय सुरक्षा दल व भारत सरकारने भारताच्या जम्मू आणि काश्मीर राज्यात शांती पुनःस्थापित करण्यासाठी राबविलेली एक मोहीम आहे. या मोहिमेत भारतीय लष्कर, गरुड कमांडो दल, केंद्रीय राखीव पोलीस दल, सीमा सुरक्षा दल, जम्मू आणि काश्मीर पोलीस आणि राष्ट्रीय सुरक्षा रक्षक सहभागी असून ही मोहीम अनेक दहशतवादी गटांच्या विरोधात राबविली जात आहे.
सन २०१६मध्ये हिजबूल मुजाहिद्दीनचा म्होरक्या बुऱ्हाण वाणीला भारतीय लष्कराने काश्मीर राज्यातील पुलवामा जिल्ह्यातील त्राल गावात ठार मारल्यानंतर संपूर्ण राज्यात जनक्षोभ उसळला. त्याचबरोबर अमरनाथ यात्रेवर १० जुलै २०१७ रोजी झालेल्या भ्याड हल्ल्यात अनेक भाविक मृत्यूमुखी पडले. तसे परत घडू नये म्हणून भारत सरकारने ही मोहीम हाती घेतली.
