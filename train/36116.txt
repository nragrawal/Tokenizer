स्टॅच्यू ऑफ युनिटी हे भारतीय स्वातंत्र्य चळवळीचे नेते वल्लभभाई पटेल यांना समर्पित स्मारक आहे, हे गुजरातच्या राजपीपळा शहरा जवळ नर्मदा धरणाजवळील साधू बेटावर स्थित आहे. हे स्मारक २०,००० मी२ क्षेत्रात आहे आणि १२ किमी२ आकाराच्या कृत्रिम तलावाने घेरलेले आहे. १८२ मीटर उंचीची ही जगातील सर्वात उंच मूर्ती आहे.
ऑक्टोबर २०१४ मध्ये, या प्रकल्पाची संरचना, बांधकाम आणि देखभाल यासाठी २९८९ कोटी रुपयांचा करार लार्सन अँड टुब्रो यांच्याशी केला गेला. याचे बांधकाम ३१ ऑक्टोबर २०१४ पासून सुरू झाले आणि मध्य-ऑक्टोबर २०१८ मध्ये पूर्ण झाले.
भारतीय मूर्तिकार राम व्ही. सुतार यांनी ही संरचना केले होते आणि पटेलांच्या जयंतीच्या दिवशी ३१ ऑक्टोबर २०१८ रोजी पंतप्रधान नरेंद्र मोदी यांनी या स्मारकाचे उद्घाटन केले.
