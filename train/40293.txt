माल्दा टाउन रेल्वे स्थानक हे भारताच्या पश्चिम बंगाल राज्यातील माल्दा जिल्ह्याच्या इंग्लिश बझार शहरातील प्रमुख रेल्वे स्थानक आहे. उत्तर बंगालचे प्रवेश्द्वार समजले जाणारे माल्दा टाउन स्थानक भारतातील सर्वात वर्दळीच्या रेल्वे स्थानकांपैकी एक आहे. कोलकाताहून आसामसह ईशान्येच्या राज्यांकडे धावणाऱ्या सर्व गाड्या माल्दा टाउनमार्गेच जातात. 
१९७१ साली फराक्का बॅराज हा २.२४ किमी लांबीचा रेल्वे व रस्ता वाहतूक करणारा गंगा नदीवरील पूल वाहतुकीस खुला करण्यात आला.ह्यामुळे हावडा रेल्वे स्थानक माल्दामार्गे न्यू जलपाईगुडी रेल्वे स्थानकासोबत जोडले गेले.
