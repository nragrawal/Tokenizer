एफ.सी. स्तेआवा बुकुरेस्त हा रोमेनियाच्या बुखारेस्ट शहरामधील एक फुटबॉल क्लब आहे. १९४७ सालापासून अस्तित्वात असलेला स्तेआवा रोमेनियामधील सर्वात यशस्वी क्लब मानला जातो. स्तीआवाने आजवर लीगा १ ही रोमेनियामधील सर्वोच्च श्रेणीची लीग स्पर्धा २६ वेळा जिंकली असून त्यांनी १९८६ च्या हंगामामध्ये युएफा चँपियन्स लीग स्पर्धेचे अजिंक्यपद मिळवले होते.
बुखारेस्टमधील दुसरा लोकप्रिय क्लब एफ.सी. दिनामो बुकुरेस्त सोबत स्तेआवाची अनेक दशकांची प्रतिस्पर्धा आहे.
