


अदला बदली हा एक मराठी चित्रपट आहे.
'भिका-याला एका कंपनीत मोठ्या पदावर नोकरी दिल्यास', असा विषय घेऊन केलेली याची मजेदार गोष्ट म्हणजे "अदला बदली"
हुशारी ही माणसाच्या रक्तात असते की परिस्थितीवर अवलंबून असते यावर बांधकाम व्यावसायिक बंधू राम व शाम यांची पैज लागते. त्यासाठी ते त्यांच्या ऑफिसमधील प्रामाणिक व मेहनती वैभवला नोकरीवरून काढतात आणि त्याच्या जागी ऑफिसबाहेर बसणाऱ्या चंदू भिकाऱ्याला बसवतात. मग सुरू होतात अनेक गमती जमती. मात्र, राम व शामच्या पैजेखातर आपण इथे आहोत आणि वैभव बेघर झालाय हे कळतच चंदू व वैभव वेगळाच प्लान करतात आणि राम-शामची दोघांची चांगलीच 'आथिर्क' खोड मोडतात.
सचिन पिळगांवकर व अशोक सराफ ही मराठीतील सुपरहिट जोडी, मंगेश सावंत यांचं छायाचित्रण, सचिन व आदिती भागवत यांच्यावर चित्रित केलेलं 'राजसा सांग ना' हे गाणं, अशोक सराफ यांचं विनोदांचं टायमिंग आाणि विजू खोटे व आनंद अभ्यंकर यांचा अभिनय ही या चित्रपटाची जमेची बाजू आहे.
