येलेना ओस्तापेन्को ही एक व्यावसायिक लात्व्हियन टेनिसपटू आहे. २०१७ सालची फ्रेंच ओपन स्पर्धा जिंकून ओस्तापेन्को ग्रँड स्लॅम टेनिस स्पर्धेत विजय मिळवणारी पहिलीच लात्व्हियन टेनिसपटू ठरली. एका अन-सीडेड महिला टेनिसपटूने फ्रेंच ओपन जिंकण्याची १९३३ सालानंतर ही पहिलीच वेळ होती. ह्या विजयामुळे ओस्तापेन्को डब्ल्यू.टी.ए. जागतिक क्रमवारीत १२व्या स्थानावर पोचली.
ओस्तापेन्को आपल्या आक्रमक शैलीसाठी प्रसिद्ध आहे. आना इसाबेल मेदिना गारिगेस ही माजी टेनिसपटू सध्या ओस्तापेन्कोची प्रशिक्षक आहे.
