जावा समुद्र हा इंडोनेशियाजवळचा उथळ समुद्र आहे. सुंदा महासागरीय पठारवर असलेल्या या समुद्राचे क्षेत्रफळ सव्वा तीन लाख किमी२ आहे. हा समुद्र शेवटच्या हिमयुगाच्या शेवटीशेवटी समुद्रपातळी वाढल्यावर अस्तित्त्वात आला. याच्या उत्तरेला बॉर्नियो, दक्षिणेस जावा बेट, पश्चिमेस सुमात्रा तर पूर्वेस सुलावेसी आहे. वायव्येस असलेल्या करिमाताच्या खाडीनिशी हा समुद्र दक्षिण चीनी समुद्रास मिळतो.


