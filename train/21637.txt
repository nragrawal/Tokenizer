जॉक कार्तिये हा एक फ्रेंच खलाशी व शोधक होता. उत्तर अमेरिकेतील कॅनडापर्यंत पोहोचलेला पहिला युरोपियन शोधक हा मान त्याला जातो. इ.स. १५३४ साली कार्तिये सेंट लॉरेन्स नदीच्या मुखापाशी पोचला व तेथून त्याने आजच्या क्वेबेक सिटी व माँत्रियाल येथील स्थानिक इरुक्वाय लोकांच्या वसाहती शोधून काढल्या. 
कार्तियेने त्यानंतर कॅनडाच्या दोन वार्‍या केल्या ज्यांदरम्यान फ्रेंचांनी स्थानिक लोकांसोबत संबंध प्रस्थापित केले. 

