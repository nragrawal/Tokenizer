टॉम क्रूझ हा एक अमेरिकन सिने अभिनेता व निर्माता आहे. टॉम क्रूझ जगातील सर्वात प्रसिद्ध व लोकप्रिय अभिनेत्यांपैकी एक मानला जातो. १९८१ सालापासून हॉलिवूडमध्ये कार्यरत असलेल्या क्रूझला आजवर तीन वेळा गोल्डन ग्लोब पुरस्कार तर दोन वेळा ऑस्कर पुरस्कारासाठी नामांकन मिळाले आहेत. 
टॉम क्रूझने आजवर टॉप गन, अ फ्यू गूड मेन ), जेरी मॅग्वायर, मॅग्नोलिया, द लास्ट सामुराई इत्यादी अनेक यशस्वी चित्रपटांमध्ये आघाडीच्या भूमिका केल्या आहेत. १९९६ पासून तो मिशन: इम्पॉसिबल ह्या शृंखलेसाठी प्रसिद्ध आहे. ह्या शृंखलेमधील मिशन: इम्पॉसिबल, मिशन: इम्पॉसिबल २, मिशन: इम्पॉसिबल ३‎, मिशन: इम्पॉसिबल – घोस्ट प्रोटोकॉल व मिशन: इम्पॉसिबल – रोग नेशन ह्या पाचही चित्रपटांमध्ये तो इथन हंट नावाच्या गुप्तहेराच्या भूमिकेत चमकला आहे.
