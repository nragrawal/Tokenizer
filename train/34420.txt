
पीयूष जिंदाल ऊर्फ बॉबी जिंदाल हा पंजाबी-भारतीय वंशाचा अमेरिकन राजकारणी आहे. हा इ.स. २००७ साली लुईझियान्याच्या गव्हर्नरपदी पहिल्यांदा निवडून आला. या घटनेमुळे हा गव्हर्नरपदावर बसणारा सर्वांत तरूण व्यक्ती ठरला. इ.स. २०११ च्या निवडणुकीतही याची फेरनिवड झाली आहे.
अमर व राज जिंदाल या पंजाबी दांपत्याचा बॉबी हा मुलगा. जिंदाल पती-पत्नी भारतातून लुईझियान्यात स्थलांतरित झाले बॉबी जन्माने अमेरिकी आहे. शालेय शिक्षण घेत असतानाच त्याने ख्रिश्चन धर्म स्वीकारला.

