रतलाम जंक्शन हे मध्य प्रदेशच्या रतलाम शहरामधील प्रमुख रेल्वे स्थानक आहे. भारतीय रेल्वेच्या पश्चिम रेल्वेच्या अखत्यारीत असलेले रतलाम स्थानक भारतामधील सर्वात महत्त्वाच्या व वर्दळीच्या स्थानकांपैकी एक आहे. महाराष्ट्र व गुजरातकडून पश्चिम रेल्वेमार्गे दिल्ली व उत्तरेकडे धावणाऱ्या सर्व गाड्या रतलाममार्गे जातात. तसेच येथून एक फाटा इंदूरकडे तर दुसरा फाटा राजस्थानमधील चित्तोडगढकडे जातो.
