ऑस्ट्रेलियन ओपन ही चार ग्रँड स्लॅम पैकी एक टेनिस स्पर्धा आहे. ऑस्ट्रेलियन ओपन दरवर्षी जानेवारी महिन्याच्या उत्तरार्धात मेलबर्न शहरामधील मेलबर्न पार्क ह्या टेनिस संकुलामध्ये भरवली जाते. ही स्पर्धा १९०५ साली प्रथम खेळवली गेली. १९८७ पर्यंत ऑस्ट्रेलियन ओपनमध्ये गवताळ कोर्ट असत परंतु १९८८ सालापासून हार्ड कोर्टवर येथील सामने खेळवले जाऊ लागले.
ऑस्ट्रेलियन ओपनमध्ये पुरुष एकेरी व दुहेरी, महिला एकेरी व दुहेरी, मिश्र दुहेरी, मुले, मुली तसेच व्हीलचेअर स्पर्धांचे आयोयन केले जाते. 

१९६९ साली ऑस्ट्रेलियन ओपेन खुली स्पर्धा झाल्यापासून आंद्रे अगासी व रॉजर फेडररने पुरुष एकेरीमध्ये प्रत्येकी चार वेळा तर सेरेना विल्यम्सने महिला एकेरीमध्ये पाच वेळा विजय मिळवला आहे.
