पिआवी हे ब्राझिल देशातील एक राज्य आहे. ते ब्राझिलाच्या ईशान्य भागात वसले आहे. समुद्रकिनारा असलेल्या ब्राझिलियन राज्यांमध्ये सर्वांत कमी, म्हणजे ६६ कि.मी. लांबीची किनारपट्टी पिआवीस लाभली आहे. तेरेसिना येथे पिआवीची राजधानी आहे.
पिआवीच्या आग्नेय भागात युनेस्कोने जागतिक वारसास्थळ म्हणून जाहीर केलेले सेरा दा कापिवारा राष्ट्रीय उद्यान आहे. या उद्यानात ४०० हून अधिक पुरातत्त्वस्थळे असून मोठ्या संख्येने प्रागैतिहासिक काळातील अश्मचित्रे आढळून आली आहेत.

