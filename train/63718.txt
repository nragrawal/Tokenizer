१९° ००′ २७.१२″ N, ७२° ५०′ ०९.५१″ E
२९ सप्टेंबर, २०१७ रोजी मुंबईतील प्रभाादेवी रेल्वे स्थानकात चेंगराचेंगरी झाली. परळ रेल्वे स्थानक आणि प्रभादेवी उपनगरी रेल्वे स्थानकांमधील पादचारी पुलावरील चेंगराचेंगरीमध्ये किमान २३ जण ठार, तर ३९ जण जखमी झाले.
२९ सप्टेंबर, २०१७ रोजी सकाळी १०.३० च्या सुमारास प्रभादेवी आणि परळ रेल्वे स्थानकांमध्ये एकाच वेळी चार उपनगरी गाड्या आल्या. प्रभादेवी आणि परळ रेल्वे स्थानकांना जोडणाऱ्या. अरुंद पादचारी पुलावर अनेक लोक एकाच वेळी चढले. या वेळी पाउस पडत होता. या सुमारास कोणी तरी व्यक्ती घसरुन पडल्यावर ही चेंगराचेंगरी झाली असावी.
पूल पडत असल्या अफवा पसरल्यामुळे मुळे प्रवाशांनी अधिक गर्दी करीत पळ काढण्याचा प्रयत्न केला. एका साक्षीदारानुसार, पोलिस आणि आपत्कालीन अधिकार्यांनी लगेच प्रतिसाद न दिल्यामुळे परिस्थिती चिघळली
या चेंगराचेंगरीत किमान २३ लोक मरण पावले आणि ३९ जखमी जखमी झाले. रुग्णालयच्या अधिकाऱ्यांनी सांगितले की, बहुतेक लोकांचे मृत्यू गुदमरुन आणि रक्तस्त्राव झाल्यामुळे झाला.
“आम्ही जवळपास निष्कर्षापर्यंत पोहोचलो आहोत. या चेंगराचेंगरीचं मुख्य कारण म्हणजे पाऊस आणि अचानक वाढलेली गर्दी आहे. एकाचवेळी चार लोकल स्टेशन परिसरात आल्या. त्या लोकलमधून प्रवासी आल्यामुळे चेंगराचेंगरी झाली." असे दादर पोलिसांनी सांगीतले. दादर पोलीस ठाण्यात अपघाती मृत्यूची नोंद झाली आहे.
अपघातात मरण पावलेल्या लोकांची यादी
