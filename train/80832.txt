जोमो केन्याटा आंतरराष्ट्रीय विमानतळ  हा केनियाची राजधानी नैरोबी शहरामधील प्रमुख विमानतळ आहे. केनियाचा पहिला राष्ट्राध्यक्ष जोमो केन्याटा ह्याचे नाव ह्या विमानतळाला देण्यात आले आहे. नैरोबीच्या १५ किमी आग्नेयेस स्थित असलेला हा विमानतळ २०१२ साली प्रवासी संख्येमध्ये आफ्रिका खंडातील आठव्या क्रमांकाच्या वर्दळीचा विमानतळ होता.
केनिया एअरवेज ही केनियाची राष्ट्रीय विमान वाहतूक कंपनी येथून भारताच्या मुंबई विमानतळापर्यंत प्रवासी विमानसेवा पुरवते.

