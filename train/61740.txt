जेंडर ट्रबल: फेमिनिझम अंड द सबवर्शन ऑफ आयडेंटीटी हे प्रभावी स्त्रीवादी सिद्धांकन करणाऱ्या लेखिका जुडीथ बटलरचे पुस्तक आहे. सदरचे पुस्तक १९९०, १९९९ व नंतर २००६ मध्ये रुत्लेज प्रकाशनाद्वारे प्रकाशित केलेले आहे. 
'स्त्रीवादी राजकारणाला खरेच स्त्री या कोटीक्रमाची व त्या संबंधित विषयांची गरज आहे का?' असा महत्त्वपूर्ण प्रश्न हे पुस्तक विचारते. या पुस्तकातील चार प्रकरणांच्या माध्यमातून लेखिका दाखवून देतात कि लिंगभाव हे निर्मित आहे व ते सादर केले जाते. या पुस्तकात 'ड्रॅग'  या पात्रा बाबतची चर्चा लिंगभाव या संकल्पनेला मोडकळीस आणण्यासाठी नव्हे तर लिंगभाव या कोटीक्रमाच्या वास्तवतेला अधिक गुंतागुंतीचे कारणासाठी केलेली आहे.
स्त्रीवादी व क्वियर अभ्यासात हे पुस्तक महत्वाचे मानले गेलेले आहे.
