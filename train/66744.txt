आमेलिया मेरी एरहार्ट ही अमेरिकन वैमानिक आणि लेखिका होती. एरहार्ट अटलांटिक समुद्र एकटीने पार करणारी सर्वप्रथम महिला होती. ही द नाइंटी-नाइन्स या महिला वैमानिकांसाठीच्या संस्थापकांपैकी एक होती. एरहार्टने आपल्या अनुभवांबद्दल अनेक पुस्तके लिहिली. ती पर्ड्यु विद्यापीठात पाहुणी प्राध्यापिका होती. पर्ड्युने प्रायोजित केलेल्या तिच्या एकटीने विमानातून जगप्रदक्षिणा प्रवासादरम्यान एरहार्ट प्रशांत समुद्रातील हाउलँड द्वीपाजवळ नाहीशी झाली. आजतगायत याबद्दलचे गूढ कायम आहे.
एरहार्टला अमेरिकेचा डिस्टिंग्विश्ड फ्लाइंग क्रॉस हा बहुमान देण्यात आला होता.
