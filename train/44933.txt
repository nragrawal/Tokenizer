२२ जुन रोजी ओल्ड ट्रॅफर्ड मैदानावर झालेल्या पहिल्या उपांत्य फेरीच्या सामन्यात इंग्लंड संघाने नाणेफेक जिंकुन प्रथम फलंदाजी करण्याचा निर्णय घेतला. भारतीय संघाने अचुक गोलंदाजी केली व इंग्लंड संघाने निर्धारीत ६० षटकात सर्वबाद २१३ धावा केल्या. ग्रेम फ्लॉवरने केल्या तर कपिल देवने ११ षटकात ३५ धावा देत ३ बळी घेतले व मोहिंदर अमरनाथ, रॉजर बिन्नी यांनी प्रत्येकी २ बळी घेतले. यशपाल शर्मा व संदीप पाटील यांनी अर्धशतक नोंदवले. भारतीय संघाने २१३ धावांचे लक्ष ५४.४ षटकात ४ गडी गमावून पार केले. मोहिंदर अमरनाथला सामनावीर घोषित करण्यात आले. 

अंतिम सामन्यात वेस्ट इंडिज संघाने नाणेफेक जिंकुण प्रथम गोलंदाजी करण्याचा निर्णय घेतला. रॉबर्ट्स, मार्शल, गार्नर, होल्डिंग व गोम्सच्या मार्‍या पुढे मोहिंदर अमरनाथ व क्रिस श्रीकांत यांचा अपवाद वगळता कोणताही फलंदाज तग धरू शकला नाही. तळाच्या फलंदाजांनी केलेल्या फलंदाजी मुळे भारतीय संघ सर्व बाद १८३ धावा करू शकला. परंतु भारतीय गोलंदाजांनी खेळपट्टी व हवामानाचा योग्य उपयोग करून भक्कम वेस्ट इंडिज संघाला १४० धावातच बाद करून विश्वचषक जिंकला. अमरनाथ व मदनलाल ह्यांनी प्रत्येकी ३ बळी घेतले. अमरनाथ ने ७ षटकात केवळ १२ धावा देत ३ बळी घेतले व त्याला सामनावीराचा पुरस्कार देण्यात आला. 

