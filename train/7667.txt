विठ्ठल बापू ठोंबरे हे सातारा जिल्ह्याच्या फलटण तालुक्यातील दुधेबावी या गावात राहणारे असून खंडोबाचा संशोधनात्मक अभ्यास करणारे संशोधक आहेत. 'भारतीय लोकदैवत खंडोबाविषयीच्या साहित्याचा चिकित्सक अभ्यास' या त्यांच्या संशोधन प्रबंधासाठी ठोंबरे यांना, पुणे विद्यापीठाने 'पीएच.डी.' प्रदान केलेली आहे.
फलटण येथील मुधोजी विद्यालयातून विठ्ठल ठोंबरे यांनी माध्यमिक शिक्षण पूर्ण केले. त्यांच्या वयाच्या सातव्या वर्षी त्यांच्या आईचे व चौदाव्या वर्षी त्यांच्या वडिलांचे निधन झाले. आर्थिक परिस्थिती हलाखीची असल्याने ठोंबऱ्यांना मेंढपाळाची कामे करून माध्यमिक शिक्षण पूर्ण करावे लागले. नंतर त्यांनी ऑफिसबॉय, स्पॉटबॉय अशी कामे करीत टिळक महाराष्ट्र विद्यापीठाची 'बहिस्थ' पद्धतीने पदवी मिळवली. 
विठ्ठल बापू ठोंबरे यांचा 'कुलदैवत खंडोबा' हा ग्रंथ प्रकाशनाच्या मार्गावर आहे.
