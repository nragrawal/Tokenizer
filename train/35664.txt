गुणक: 18°30′0″N 69°59′0″W / 18.5°N 69.983333°W / 18.5; -69.983333
सांतो दॉमिंगो ही कॅरिबियनमधील डॉमिनिकन प्रजासत्ताक ह्या देशाची राजधानी व सगळ्यात मोठे शहर आहे. सांतो दाँमिंगो शहर हिस्पॅनियोला बेटाच्या पूर्व भागात ओझामा नदीच्या मुखावर व कॅरिबियन समुद्रकिनाऱ्यावर वसले आहे. युरोपीय वसाहतकारांनी अमेरिका खंडामध्ये वसवलेले सांतो दॉमिंगो हे सर्वात जुने शहर आहे. नव्या जगामधील पहिले विद्यापीठ, कॅथेड्रल, किल्ला इत्यादींसाठी प्रसिद्ध असणारा सांतो दॉमिंगोचा जुना भाग युनेस्कोचे जागतिक वारसा स्थान आहे.
सुमारे ९.६५ लाख लोकसंख्येचे सांतो दॉमिंगो लोकसंख्येच्या दृष्टीने कॅरिबियनमधील सर्वात मोठे शहर आहे.
सांतो दॉमिंगोचे हवामान सागरी व सौम्य स्वरूपाचे आहे. उष्ण कटिबंधात असून देखील येथे उन्हाळ्याची तीव्रता जाणवत नाही. येथील आजवरचे किमान तापमान १३.० °से तर कमाल तापमान ३९.५ °से इतके आहे.
लास अमेरिकास आंतरराष्ट्रीय विमानतळ हा सांतो दॉमिंगोमधील प्रमुख विमानतळ आहे.

