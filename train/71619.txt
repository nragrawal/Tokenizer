आयएनएस खांदेरी ही भारताची स्कॉर्पीन श्रेणीतील पाणबुडी आहे. या पाणबुडीचे दि.१२ जानेवारी २०१७ रोजी मुंबईच्या माझगांव डॉक येथे लोकार्पण करण्यात आले. या पाणबुडीचे बांधणी एमडीआयएल व डीसीएनएस या फ्रेंच कंपन्यांचे सहकार्याने करण्यात आले आहे.
छत्रपती शिवाजी यांनी १७ व्या शतकात लढाईसाठी अरबी समुद्रात असलेल्या खांदेरी या जलदुर्गाचा वापर केला होता. त्या दुर्गाची या लढाईत व तत्सम इतर लढायात महत्त्वाची भूमिका होती. त्यामुळे या पाणबुडीस हे समर्पक नाव देण्यात आले आहे.
या पाणबुडीवर जहाजांवर मारा करणारी क्षेपणास्त्रे बसविण्यात येणार आहेत.यामध्ये उच्च दर्जाची स्टेल्थ प्रणाली बसविण्यात आलेली आहे, त्यामुळे शत्रुला चकमा देता येऊ शकतो.खोल समुद्रात किंवा समुद्र-पातळीवर असतांना ही पाणबुडी टॉरपेडो, नौकाविरोधी क्षेपणास्त्रे इत्यादी दागू शकते. तसेच, समुद्रात सुरुंग पेरणे, माहिती संकलन, टेहळणी, शत्रुच्या युद्धनौका व पाणबुड्या इत्यादी विरोधातही मोहिम पार पाडण्याची या पाणबुडीत क्षमता आहे.


