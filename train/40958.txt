किम क्लाइजस्टर्स ही बेल्जियम देशाची एक टेनिसपटू आहे. क्लाइजस्टर्सने आजवर आपल्या कारकिर्दीत चार ग्रँडस्लॅम व एकूण ४१ महिला एकेरी टेनिस स्पर्धा तसेच २ महिला दुहेरी ग्रँड स्लॅम स्पर्धा जिंकल्या आहेत.
१९९७ सालापासून व्यावसायिक टेनिस खेळणार्‍या क्लाइजस्टर्सने २००७ साली निवृत्ती जाहीर केली. परंतु २ वर्षांनंतर ऑगस्ट २००९ मध्ये तिने टेनिसमध्ये पुनरागमन केले व पुनरागमनात ३ ग्रँड स्लॅम स्पर्धा जिंकल्या. इव्होन गूलागाँगनंतर आई बनल्यावर ग्रँड स्लॅम जिंकणारी क्लाइजस्टर्स पहिलीच टेनिसपटू आहे. २०११ मध्ये एका आठवड्यासाठी डब्ल्यूटीए यादीत अव्वल राहिल्यानंतर क्लाइजस्टर्स सध्या नवव्या क्रमांकावर आहे.
