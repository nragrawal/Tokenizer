एअरब्लू लिमिटेड ही पाकिस्तानमधील खाजगी विमान कंपनी आहे. या कंपनीचे मुख्यालय इस्लामाबाद स्टॉक एक्स्चेंज टॉवर्समध्ये १२ व्या मजल्यावर आहे. इस्लामाबाद, लाहोर, कराची आणि पेशावर या स्थानकांपासून दैनंदिन ३० विमानांची सेवा दुबई, अबूधाबी, शारजाँ, आणि मस्कत या आंतरराष्ट्रीय स्थानकांपर्यंत उपलब्ध आहे. विमानांचे विश्रांतीस्थळ जिना आंतरराष्ट्रीय विमानतळ, कराची येथे आहे.
या कंपनीची स्थापना २००३ मध्ये होउन १८ जून, इ.स. २००४ रोजी भाडयाने घेतलेल्या एरबस ए३२०-२०० विमानांच्या सहाय्याने दिवसातून तीनदा कराची ते लाहोर आणि कराची ते इस्लामाबाद अशी दैनंदिन सेवा सुरू करण्यात आली. या विमानकंपनीचे उद्घाटन झाफरऊल्ला खान जमाली जे नंतरच्या काळामध्ये पाकिस्तानचे पंतप्रधान झाले यांनी केले.
पहिल्याच वर्षी ही विमान कंपनीला बरीच प्रसिद्धी मिळाली. या वर्षी ४,००,००० प्रवाशांनी या कंपनीच्या विमानांतून प्रवास केला. एरब्ल्यू पाकिस्तान आंतरराष्ट्रीय विमानकंपनी व इतर दोन खाजगी स्थानिक विमान कंपन्यांना रांगेत उभी राहिली. त्यामुळे या कंपनीने पाकिस्तानमधील पेशावर, क्वेट्टा आणि नवाबशाह या इतर शहरांमध्ये सुद्धा विमानप्रवासाची सुरूवात केली.
१४ ऑगस्ट २००५ या पाकिस्तानच्या ५८ व्या स्वातंत्रयदिनी एअरब्ल्यूने कराची ते दुबईपर्यंतच्या पहिल्या आंरतराष्ट्रीय उड्डाणास सुरूवात केली. ४ जून २००७ रोजी एअरब्ल्यूचे एरबस ए-३२१ विमान मँचेस्टर पर्यंत खेपा करायला लागले. यापुढे २०१४ मध्ये लाहोर ते लंडन सेवा पुरविण्याचा बेत आहे.
एप्रिल २०१४ पर्यंत एअरब्लयूच्या विमानांनी खालील विमानतळावरुन प्रवास केलेला आहे.
ओमान
पाकिस्तान
सौदी अरेबिआ
संयुक्त अरब अमिराती
युरोप, चीन आणि मध्य पूर्व या ठिकाणांपर्यंत सेवा वाढवून युरोपमध्ये स्वत:चे स्थान प्रस्थापित करण्याचा एरब्ल्यूचा मानस आहे. मुंबई – कराची पर्यंतचा मार्ग सुद्धा चालु करण्याची योजना आहे. या साठी पाकिस्तान एरलाईन्सप्रमाणे या कंपनीची पुर्नरचना करणे आवश्यक आहे. दोन्ही देशांमधील नागरी वाहतूक करारानुसार, सध्या पीएलएकडून भारत आणि पाकिस्तानमध्ये आठवडयातून १२ उड्डाणे केली जात आहेत.
एअरबस ए३२० आणि ए३१९ ही दोन्ही विमाने सध्या वापरात आहेत. सर्व एअरक्राफट एकॉनॉमी वर्गाची असून व्हिडीओ स्क्रीनची सोय उपलब्ध करुन दिलेली आहे. 
ईतिकिटींग, वायरलेस चेक – ईन आणि सेल्फ चेक इन किआस्क सुविधा प्रथमच या ‍कंपनीने उपलब्ध करुन दिलेले आहेत. साबरे ही तिकिट वाटप पद्धतसुद्धा प्रथमच चालू केलेली आहे.
ब्लयू माईल्स या नावाने ओळखला जाणारा एअरब्ल्यूचा हा कधीतरी होणारा उड्डाणाचा कार्यक्रम आहे. 
नोव्हेंबर २००८ मध्ये कराची येथील जिना आंतरराष्ट्रीय विमानतळावर या कंपनीचा स्वत:च्या प्रिमिअम विश्रांतीस्थळाचे उद्घाटन झालेले आहे. व्यापारी, क्रेडीट कार्ड धारक आणि अतिशय ठराविक ग्राहकांसाठी विमानतळाच्या आंतरराष्ट्रीय टर्मिनलजवळ ही सुविधा उपलब्ध करुन दिलेली आहे. इंटरनेट सुविधा, केबल टेलिव्हिजन, वर्तमानपत्र आणि मासिके, मसाज खूर्ची आणि खादयपदार्थ इ. चा समावेश यामध्ये आहे. 
जागतिक स्तरावरील इंधनाचे दर वाढल्यामुळे एअरब्लयूने सर्व विमाने इकॉनॉमी वर्गामध्ये रुपांतरीत केलेली आहेत. तसेच विमानामध्ये उपलब्ध करुन दिले जाणारे पूर्ण जेवणसुद्धा बंद करण्यात आले व त्याऐवजी हलकासा नाष्टा ठेवण्यात आलेला आहे.
प्रवासी विमान सुटण्याच्या ४८ तास आधी किंवा दोनतास आधीसुद्धा विमानतळावर प्रवेश करण्याची संधी दिली जाते.  
पाकिस्तान, यु.ए.ई. आणि यु.के. च्या विमानांमधून ई-कार्गो सेवा उपलबध करुन दिलेली आहे.
२ ८ जुलै, २०१० रोजी एअरब्लयू एअरबस ए३२१ च्या विमानाला इस्लामाबाद मध्ये बेनझिर भुत्तेा आंतरराष्ट्रीय विमानतळाजवळील मरगाला टेकडयांमध्ये कोसळल्यामुळे आणि कराचीमधील जिना आंतरराष्ट्रीय विमानतळावरून सुटलेले विमान विमानचालकाच्या चुकीमुळे अपघातग्रस्त झाले. 
