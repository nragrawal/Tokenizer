कोराडी हे भारताच्या महाराष्ट्र राज्यातील नागपूर जिल्ह्यातील एक गाव आहे. हे गाव नागपूर जिल्ह्याच्या कामठी तालुक्यात समाविष्ट आहे.
हे गाव नागपूर-सावनेर-ओबेदुल्लागंज या राष्ट्रीय महामार्ग क्रमांक - ६९ वर आहे व नागपूर या शहरापासून सुमारे ९ कि.मी. अंतरावर आहे. येथे औष्णिक विद्युत निर्मिती प्रकल्प आहे. येथे श्री महालक्ष्मी देवीचे एक प्राचीन मंदिर आहे. नवरात्रादरम्यान येथे मोठी जत्रा भरते व अनेक लोक देवीच्या दर्शनाला येतात.

