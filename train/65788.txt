वारंवारता  म्हणजे एखाद्या आवर्तनशील गोष्टीच्या आवर्तनांची काळाच्या एका एककातील संख्या होय. आवर्तनशील गोष्टीच्या एका आवर्तनाला लागणार्‍या कालावधीला आवृत्तिकाल म्हणतात. अर्थातच, वारंवारता आवृत्तिकालाच्या व्यस्त असते.
व्याख्येनुसार वलन, दोलन किंवा तरंग इत्यादी आवर्ती प्रक्रियांसाठी काळाच्या एका एककात घडणार्‍या आवर्तनांची संख्या, म्हणजे वारंवारता होय. भौतिकशास्त्र व अभियांत्रिकी यांच्या प्रकाशविज्ञान, ध्वनिशास्त्र, रेडिओ इत्यादी शाखांमध्ये वारंवारतेचे चिन्ह म्हणून f हे रोमन अक्षर किंवा   ν  {\displaystyle \nu }  हे ग्रीक अक्षर वापरतात.SI एककांमध्ये वारंवारतेसाठी जर्मन भौतिकशास्त्रज्ञ हाइनरिश हर्ट्‌झ यांच्या नावाने हर्ट्‌झ हे एकक वापरतात. उदा.: १ Hz म्हणजे एका सेकंदात एक आवर्तन.आवृत्तिकाल दर्शवण्यासाठी   T  {\displaystyle T}  हे रोमन अक्षर वापरतात. आवृत्तिकाल हा वारंवारतेचा व्यस्त असतो : :  T =  1 f  .  {\displaystyle T={\frac {1}{f}}.} आवृत्तिकालासाठी सेकंद हे SI एकक वापरतात.


