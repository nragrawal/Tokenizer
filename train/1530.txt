कॅनडा हा उत्तर अमेरिकेतील एक प्रमुख देश आहे. रशियानंतर कॅनडा जगातील दुसऱ्या क्रमांकाचा मोठा देश आहे.
हा देश अतिशय श्रीमंत असून तो संयुक्त राष्ट्रे, जी-८ तसेच जी-२० या प्रमुख आंतराष्ट्रीय संघटनांचा सदस्य आहे.
कॅनडा हे नाव इराक्वॉस जमातीतील गाव किंवा वाडी या अर्थाच्या शब्दापासून आलेले आहे.
कॅनडा उत्तर अमेरिकेच्या उत्तर भागात पसरलेला विशाल देश आहे. याला फक्त अमेरिकेशी सीमा आहे व कॅनडाच्या इतर तीन बाजूंना समुद्र आहेत.
कॅनडाच्या दक्षिणेला अमेरिका, पूर्वेला अटलांटिक महासागर, उत्तरेला आर्क्टिक महासागर तर पश्चिमेला पॅसिफिक महासागर व अमेरिकेचे अलास्का राज्य आहेत.
कॅनडाचे १० प्रांत व तीन इतर राजकीय प्रदेश आहेत.
इ.स. २००६च्या अंदाजानुसार कॅनडाची लोकसंख्या ३,१६,१२,८९७ आहे. येथील लोकसंख्येतील वाढ मुख्यत्वे बाहेरदेशातून येणाऱ्या लोकांमुळे आहे. वस्तीवृद्धीचा दर वर्षास ५.४% आहे.
कॅनडातील तीन चतुर्थांश वस्ती कॅनडा व अमेरिकेच्या सीमेपासून १५० कि.मी. अंतराच्या आत राहते.
धर्मनिरपेक्षता ही कॅनडातील जनतेचे महत्त्वाचे वैशिष्ट्य आहे. इ.स. २०११ च्या जनगणनेनुसार कॅनडातील लोकसंख्येत ६७.२% ख्रिश्चन, २३.९% निधर्मी, ३.२% मुस्लिम, १.५% हिंदू, १.४% शिख, १.१ बौद्ध, १% ज्यू व ०.६% इतरधर्मीय आहेत.
कॅनडातील प्रांत व प्रदेश आपआपल्या भागातील शिक्षणव्यवस्थेची रचना ठरवतात. या सगळ्या व्यवस्था साधारण सारख्याच असतात परंतु त्यात प्रदेशानुसार संस्कृती व भूगोलाबद्दलची माहिती वेगवेगळी असते. प्रदेशानुसार वयाच्या ५-७ पासून १६-१८ वर्षांपर्यंतचे शिक्षण सक्तीचे आहे. यामुळे कॅनडातील साक्षरताप्रमाण ९९% आहे. उच्चमाध्यमिक शिक्षणसुद्धा प्रांतीय व प्रादेशिक सरकारचालवतात व त्याचा खर्च सरकारी तिजोरीतून येतो. याशिवाय केंद्र सरकारकडून संशोधनासाठी निधी आणि विद्यार्थ्यांना कर्ज तसेच शिष्यवृत्ती दिल्या जातात. इ.स. २००२मध्ये कॅनडातील २५ ते ६४ वर्षांमधील व्यक्तींपैकी ४३% व्यक्तींनी उच्चमाध्यमिक शिक्षण घेतलेले होते तर २५-३४ वर्षांमधील व्यक्तींपैकी ५१% व्यक्ती उच्चशिक्षित होत्या.
ढ
कॅनडा जगातील धनाढ्य देशांपैकी एक आहे व त्यामुळे तो ओ.ई.सी.डी. आणि जी-८ या संघटनांमध्ये शामिल आहे. कॅनडा जगातील व्यापारउदीमातील पहिल्या दहा देशांमधील एक आहे. कॅनडाचे अर्थतंत्र मिश्र स्वरुपाचे आहे. हेरिटेज फाउंडेशनने या देशाला आर्थिक स्वातंत्र्याच्या बाबतीत अमेरिकेपेक्षा खाली तर युरोपमधील देशांपेक्षा वर क्रमित केलेले आहे.

बर्म्युडा •कॅनडा •अमेरिका •ग्रीनलँड •मेक्सिको •सेंट पियेर व मिकेलो 
बेलीझ •कोस्टा रिका •ग्वातेमाला •होन्डुरास •निकाराग्वा •पनामा •एल साल्व्हाडोर
अँग्विला •अँटिगा आणि बार्बुडा •अरूबा •बहामास •बार्बाडोस •केमन द्वीपसमूह •क्युबा •कुरसावो •डॉमिनिकन प्रजासत्ताक •डॉमिनिका •ग्रेनेडा •ग्वादेलोप •हैती •जमैका •मार्टिनिक •माँटसेराट •नव्हासा द्वीप •पोर्तो रिको •सेंट बार्थेलेमी •सेंट किट्स आणि नेव्हिस •सेंट मार्टिन •सिंट मार्टेन •सेंट व्हिन्सेंट आणि ग्रेनेडीन्स •सेंट लुसिया •त्रिनिदाद व टोबॅगो •टर्क्स आणि कैकास द्वीपसमूह •यु.एस. व्हर्जिन द्वीपसमूह •ब्रिटीश व्हर्जिन द्वीपसमूह 
आर्जेन्टिना •बोलिव्हिया •ब्राझील •चिली •कोलंबिया •इक्वेडोर •साउथ जॉर्जिया व साउथ सँडविच द्वीपसमूह •गयाना •फ्रेंच गयाना •फॉकलंड द्वीपसमूह •पेराग्वे •पेरू •सुरिनाम •उरुग्वे •व्हेनेझुएला
