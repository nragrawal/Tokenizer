स्टेडियम ऑस्ट्रेलिया हे ऑस्ट्रेलिया देशाच्या सिडनी शहरामधील एक बहुपयोगी स्टेडियम आहे. हे स्टेडियम मार्च १९९९ साली २००० उन्हाळी ऑलिंपिक स्पर्धेसाठी बांधले गेले. सुमारे ८२,५०० इतकी आसनक्षमता असणारे हे मेलबर्न क्रिकेट मैदानाखालोखाल ऑस्ट्रेलियामधील दुसऱ्या क्रमांकाचे मोठे स्टेडियम आहे.
सध्या हे स्टेडियम रग्बी लीग, रग्बी युनियन, फुटबॉल, ऑस्ट्रेलियन फुटबॉल, क्रिकेट इत्यादी खेळांसाठी वापरले जाते.
