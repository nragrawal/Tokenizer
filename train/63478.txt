फियाट ही इटलीमधील कारउत्पादक कंपनी आहे. कारांशिवाय ही कंपनी वित्तीय आणि औद्योगिक धंद्यातही सक्रिय आहे. पूर्वी या कंपनीने लष्करी वाहने, घोडागाड्या, विमाने आणि रेल्वे इंजिनांचे उत्पादनही केले होते.
याचे मुख्यालय इटलीतील प्यिमाँत भागात असलेल्या तोरिनो शहरात आहे. या कंपनीची स्थापना इ.स. १८९९मध्ये जियोव्हानी ॲग्नेलीसहित इतर काही गुंतवणूकदारांनी केली. २००९मध्ये फियाट जगातील नवव्या क्रमांकाची कारउत्पादक कंपनी होती.
