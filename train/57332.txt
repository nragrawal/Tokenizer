हिंदु मिथकशास्त्रानुसार भगवान विष्णु हे भूतलावर अनेक वेळा मनुष्यरूपात जन्म घेतात. त्यातील प्रत्येक जन्म हा अवतार समजला जातो, तसेच काही अवतार हे पूर्ण स्वरूपात तर काही अंश स्वरूपात मानले जातात.हा लेख विष्णूंच्या अवतारांची थोडक्यात माहिती देईल.
भगवान विष्णू हे भूतलावर अवतार घेतात ही संकल्पना हिंदु पुराणांपासून प्रचलित आहे. त्यापैकी पद्म पुराण, विष्णु पुराण, मत्स्य पुराण, वराह पुराण, नृसिंह पुराण, इत्यादि ग्रंथांत अनेक उल्लेख आढळतात. यामध्ये गुंतागुंतीच्या अनेक कथा आणि उपकथा असून काही पुराणांमध्ये विरोधाभासही आढळतो, उदा. नृसिंह अवतार हा शिवाचा असल्याचे शिव पुराण सांगते तर विष्णु पुराण आणि पद्म पुराण तो विष्णूचा अवतार आहे असे सांगते. गजानन हा विष्णूचा अवतार आहे, असेही सांगितले जाते.
पुराणांमधील विविध स्रोतांमधून योग्य उदाहरणांची निवड करून भगवान विष्णूंची अवतार घेण्यामागील प्रेरणा शोधता येऊ शकते. या संदर्भात किमान दोन कथा सांगितल्या जातात.
भगवान विष्णूंना हिंदु त्रिमूर्तींपैकी एक मानतात. ब्रम्हदेव सृष्टिनिर्मिती करतात, विष्णू त्या सृष्टीचे पालक आहेत, तर शिव त्यातील जीवांचा विनाश करतात. थोडक्यात जन्म, जीवन आणि मृत्यू यांचे त्रिमूर्ती हे द्योतक आहे. भूतलावर अराजक माजल्यास सृष्टिपालक या नात्याने विष्णू अवतार घेतात आणि विस्कटलेली समाजव्यवस्थेची घडी पुन्हा एकवार बसवितात. हे चक्र अनंत काळापासून सतत चालू आहे आणि पुढे अनंत काळापर्यंत चालूच राहील. या बाबतीत अधिक माहितीसाठी हिंदु संस्कृतीतील सृष्टिचक्र हा लेख पहावा.
सृष्टिनिर्मितीनंतर काही काळाने भूतलावर सर्वत्र अराजक माजले. त्यावेळी भूदेवीने त्रस्त होऊन देवांचा प्रमुख इंद्र यास मदतीची याचना केली. तेव्हा इंद्राने सर्व देवांची सभा बोलाविली आणि सर्वांच्या मतानुसार भगवान विष्णूंना विनंती करण्यात आली की त्यांनी भूदेवीचे संकट दूर करावे. परंतु त्यासाठी पृथ्वीवर मनुष्यजन्म घेणे अनिवार्य होते. तसेच केवळ एकदा जन्म घेऊन अराजकाचे संकट कायमचे संपणारे नव्हते तर ती गरज पुनःपुनः निर्माण होणारी आहे. त्याप्रमाणे विष्णूंनी भूदेवीला वचन दिले की ते प्रत्येक वेळेस अवतार घेऊन तिचे दुःख नाहीसे करतील. अशा प्रकारे अवतारांचे चक्र सुरू झाले. या उपपत्तीनुसार अवतारांची संख्या जरी अगणित असली तरी कोणत्याही दोन सलग प्रलयांमधील काळात दहा अवतार होतातच होतात.
दुसरी कथा जरा वेगळी आहे आणि तिचा आधार केवळ एकाच स्रोतात आहे . या कथेनुसार भगवान विष्णूचा एक भक्त असलेला राजा एकदा द्वादशीस, एकादशीचे व्रत सोडण्यासाठी पूजेस बसला होता. त्यावेळेस दुर्वास ऋषी तेथे आले. त्यांनी राजाला थोडा वेळ वाट पाहण्यास सांगितले आणि ते स्नानास निघून गेले. ऋषी जाऊन बराच वेळ झाला आणि पूजेची वेळ टळून जात होती. द्वादशीला ते व्रत सोडणे अनिवार्य असल्याचे राजाला सांगण्यात आले होते आणि त्याप्रमाणे राजाने पूजेस प्रारंभ केला. तेवढ्यात ऋषींचे तेथे आगमन झाले आणि राजाला पूजा करताना बघून क्रुद्ध झालेल्या ऋषींनी राजास शाप दिला की 'भूतलावर दहा वेळा जन्म घेतल्यानंतरच तो मोक्षास पात्र होईल'. तेव्हा भगवान विष्णू तेथे प्रकट झाले. दुर्वास ऋषींनी, अंबरीष राजाने आणि सर्वांनी त्यांना वंदन केले. राजाला दिलेला शाप हा अन्याय्य असल्याचे सांगून तसेच दिलेला शाप परत घेता येत नसल्याने शेवटी भगवंतांनी तो शाप स्वतःवर घेतला. यामुळे त्यांना दहा वेळा पृथ्वीवर जन्म घेणे प्राप्त झाले आणि त्यामुळे अंती सर्वांचेच कल्याण झाले.
विष्णूच्या अवतारांची संख्या दहा मानली जाते. तथापि ही केवळ एकच संख्या नसून बारासोळा पासून चोवीस-तीस पर्यंत संख्या सांगितल्या जातात. यामागील काही कारणे अशी आहेत. पहिले, पूर्णावतार आणि अंशावतार यांची एकत्रित संख्या. तसेच काही वेळा इतर देवतांचे अवतार विष्णूंच्या अवतारांमध्ये गणले जातात. विष्णूच्या अवतारांची सर्वमान्य संख्या किमान दहा आहे. अवतार कितीही मानले तरी त्या अवतारांमध्ये ह्या दशावतारांचा समावेश असतोच. 
दशावतार +
बारा पूर्णावतार अधिक काही अंशावतार मिळून सोळा अवतार गृहीत धरले आहेत.
बारा अवतार + 
१)सनतकुमार २)वराह
४)कपिल ५)दत्तात्रय ६) यज्ञनारायण ७)देवर्षी नारद ८)ऋषभदेव९)पृथु
१२)धन्वंतरी
१४)नृसिंह१५)वामन
१८)राम १९)बलराम
२१)बुद्ध २२)कल्की
२४)सूक्ष्म
सोळा अवतार अधिक काही अंशावतार मिळून चोवीस अवतार गृहीत धरले आहेत.
दहा पूर्णावतार +
दहा पूर्णावतार +
दशावतारांमध्ये हा पहिला अवतार. : 
भूदेवीच्या विनंतीच्या कथेनुसार अराजक दूर करण्यास विष्णूंनी प्रथम प्रलय आणण्याचे ठरविले. या प्रलयामध्ये केवळ काही मोजक्या चांगल्या व्यक्ती वाचणार होत्या आणि त्यामध्ये राजा चाक्षुष प्रमुख होता. हाच राजा पुढे मनु नावाने प्रसिद्ध झाला. या प्रलयामध्ये भगवान विष्णूंनी महाकाय माशाचे रूप घेतले आणि राजाला वाचविले. त्याची संतती आणि पिढ्या आज 'मानव' किंवा 'मनुष्य' म्हणून ओळखल्या जातात. दोन मनूंमधील काळास 'मन्वंतर' म्हणतात.
==
आधिक माहितीकरिता वराह अवतार लेख वाचा.
मराठीत काहीजण चुकीने दत्तात्रय म्हणतात. हा मराठी भाषेतील एक साधा आणि सरळ शब्द आहे. दत्त म्हणजे जो नेहमी आपल्या पाठीमागे उभा असतो तो.
विष्णू व त्याचे अवतार - एक मूर्ती
मत्स्यावतार
कूर्म अवतार
वराह अवतार
नृसिंह अवतार
वामन अवतार
कल्की अवतार
