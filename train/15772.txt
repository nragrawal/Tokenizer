स्लोन स्टीवन्स ही एक व्यावसायिक अमेरिकन टेनिसपटू आहे. २००९ सालापासून व्यावसायिक टेनिस खेळत असलेली स्टीफन्स सध्या डब्ल्यू.टी.ए. जागतिक क्रमवारीत २५व्या क्रमांकावर आहे. २०१० साली तिने ३ ग्रँड स्लॅम स्पर्धांची ज्यूनियर महिला दुहेरी अजिंक्यपदे पटकावली. २०११ सालच्या यू.एस. ओपन स्पर्धेमध्ये स्टीफन्सला प्रथम वरिष्ठ श्रेणीमध्ये प्रवेश मिळाला.
२०१३ मधील ऑस्ट्रेलियन ओपन स्पर्धेच्या उपांत्यपूर्व फेरीत स्टीफन्सने बलाढ्य सेरेना विल्यम्सला हरवून आपला आजवरचा सर्वात मोठा विजय मिळवला. आपल्यापेक्षा तरूण खेळाडूकडून पराभूत होण्याची सेरेना विल्यम्सची ही पहिलीच वेळ होती.
