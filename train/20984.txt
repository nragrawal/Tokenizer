गुणक: 41°28′56″N 81°40′11″W / 41.48222°N 81.66972°W / 41.48222; -81.66972
क्लीव्हलंड हे अमेरिकेची संयुक्त संस्थाने देशाच्या ओहायो राज्यामधील दुसर्‍या क्रमांकाचे मोठे शहर व सर्वात मोठे महानगर क्षेत्र आहे. क्लीव्हलंड शहर ओहायोच्या उत्तर भागात ईरी सरोवराच्या दक्षिण काठावर वसले आहे. १८१४ साली स्थापन करण्यात आलेले क्लीव्हलंड शहर विसाव्या शतकाच्या मध्याला अमेरिकेच्या मिड-वेस्ट ह्या भौगोलिक प्रदेशामधील एक मोठे औद्योगिक व वाहतूक केंद्र होते. येथील अर्थव्यवस्था बव्हंशी उत्पादन उद्योगावर अवलंबून आहे. १९५० साली क्लीव्हलंड हे अमेरिकेमधील सातव्या क्रमांकाचे शहर होते व येथील लोकसंख्या जवळपास १० लाख इतकी होती.
येथील अवजड उत्पादन उद्योग बंद पडल्यामुळे गेल्या काही दशकांदरम्यान क्लीव्हलंडची अधोगती होत आहे. २००० साली ४,७८,४०३ इतकी लोकसंख्या असलेले व अमेरिकेतील ३३वे मोठे शहर असलेल्या क्लीव्हलंडने २०१० सालच्या जनगणनेत १७% घट पाहिली. सध्या येथील लोकसंख्या ३,९६,८१५ इतकी असून लोकसंख्येमध्ये सर्वात झपाट्याने घट होणार्‍या शहरांपैकी क्लीव्हलंड एक आहे.
रॉक अँड रोल हॉल ऑफ फेम
क्लीव्हलँड कॅव्हेलियर्सच्या बास्केटबॉल सामन्याचे उद्घाटन
महापालिका भवन
केस वेस्टर्न रिझर्व्ह विद्यापीठ
क्याहोगा नदी आणि ईरी सरोवर यांच्या दरम्यान इ.स. १८३२ मध्ये ईरी कालवा तयार होईपर्यंत क्लीव्हलंड शहराचा विकास मंदगतीनेच होत होता. ईरी कालव्याची निर्मिती इ.स. १८२५ मध्ये चालू झाली होती.
क्लीव्हलंड शहर ईरी सरोवराच्या व क्याहोगा नदीच्या काठावर एका उंचसखल भागात वसले आहे.
ह्या भागातील इतर शहरांप्रमाणे क्लीव्हलंड शहराचे हवामान उन्हाळ्यांमध्ये उष्ण व दमट तर हिवाळ्यांमध्ये शीत असते. सरोवराच्या काठावर असल्यामुळे येथे हिवाळ्यामध्ये मोठ्या प्रमाणावर हिमवर्षा होते.

