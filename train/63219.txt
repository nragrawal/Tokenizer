
नवीन सदस्यांना मार्गदर्शनहा साचा अशुद्धलेखन, अविश्वकोशीय मजकूर अथवा मजकुरात अविश्वकोशीय लेखनशैली व विना-संदर्भ लेखन आढळल्यास वापरला जातो. कृपया या संबंधीची चर्चा चर्चापानावर पहावी. 
डॉ. कैलास रायभान दौंड हे मराठी भाषिक कवी आणि कादंबरीकार आहेत. 
कैलास दौंड यांचा जन्म अहमदनगर जिल्ह्यातल्या पाथर्डी तालुक्यातील सोनोशी या गावी झाला. त्यांचे बालपण व नंतरचा काळही खेड्यातच व्यतित झालेला असल्याने शेती, शेतकरी, माती, निसर्ग याचा त्यांना विशेष लळा ,कळवळा आणि ओढ आहे. त्यांच्या लेखनातून सतत याचा प्रत्यय येतो.  कैलास दौंड यांचे प्राथमिक शिक्षण भुतेटाकळी व सोनोशी या गावी, तर माध्यमिक शिक्षण येळी या गावी झाले. नांदेड जिल्ह्यातील मुखेड येथून डी.एड. आणि पुसद येथून बी.एड. चे शिक्षण घेतले व  पुणे विद्यापीठातून बहिस्थ शिक्षण घेऊन त्यांनी बी.ए. व एम.ए. या पदव्या प्राप्त केल्या. त्यानंतर त्यांनी डाॅ.बाबासाहेब आंबेडकर मराठवाडा विद्यापीठ,औरंगाबाद येथून 'मराठी ग्रामीण कादंबरीचा चिकित्सक अभ्यास ' या विषयावर संशोधन करून, प्रा. दत्तात्रय प्रभाकर डुंबरे यांच्या मार्गदर्शनाखाली विद्यावाचस्पती  ही पदवी संपादन केली. तसेच प्राध्यापकपदासाठी आवश्यक असणारी राष्ट्रीय पात्रता परीक्षेतही ते उत्तीर्ण झाले आहेत . सावित्रीबाई फुले पुणे विद्यापीठ पुणे च्या बहिशाःल शिक्षण मंडळाचे ते व्याख्याते देखील आहेत. हे १९९२ पासून प्राथमिक शिक्षक म्हणूनही कार्यरत आहेत. आजवर त्यांनी मांडवणे, नागापूरवाडी, हातगाव, शिंगोरी, सेवानगर ता. पाथर्डी, वडगाव, मोहोजदेवढे येथे प्राथमिक शिक्षक म्हणून काम केले आहे. काही काळ त्यांनी 'सर्व शिक्षा अभियान योजने.अंतर्गत विषयतज्ज्ञ म्हणूनही काम केले.
आई :प्रयागाबाई, वडील :रायभान कोंडीराम  दौंड ,विवाह २८ मे १९९६पत्त्नी‍ : मिराबाई .कन्या : विशाखा,पुत्र : प्रभंजन.
प्रारंभीच्या काळात ते मुख्यत्वे कवी म्हणून ओळखले गेले. त्यांच्या 'ऊसाच्या कविता' या कवितासंग्रहास महाराष्ट्र राज्य साहित्य आणि संस्कृती मंडळाचे अनुदान मिळाले होते. ऊसतोड कामगारांचे जीवनानुभवाचे चित्रण करणारा हा मराठीतला पहिलाच कवितासंग्रह आहे. २०१८ मध्ये 'उसाच्या कविता 'या नावाने दुसरी आवृत्ती प्रसिद्ध झाली. विविध प्रतिष्ठित दिवाळी अंकांतून व नियतकालिकांतून दौंड यांचे लेखन सातत्याने प्रसिद्ध होत असते. त्यांनी अनेक बालकथांचे व कवितांचेही लेखनही केले आहे. ते समीक्षा लेखन आणि परीक्षण लेख लिहितात. त्यांचे ३५हून अधिक समीक्षा लेख मान्यवर नियतकालिकांतून प्रकाशित झाले आहेत. 
कैलास दौंड यांनी अनेक साहित्य संमेलनांतून व महाविद्यालयामधून साहित्यिक स्वरूपाची व्याख्याने दिली आहेत व कविता सादर केल्या आहेत. काही नव्या कवीच्या कवितासंग्रहाला व इतर पुस्तकांना त्यांनी प्रस्तावना लिहिल्या आहेत. त्यांनी लिहिलेली पुस्तक परीक्षणे व समीक्षा मराठीतील आघाडीची दैनिके व प्रथितयश नियतकालिकात प्रसिद्ध झाल्या आहेत. कविता, कथा, कादंबरी, ललित गद्य आणि बालसाहित्य व समीक्षा अशा बहुविध साहित्य प्रकारात सकस लेखन करणारे साहित्यिक म्हणून कैलास दौंड यांची ओळख आहे. 
कापूसकाळ या कादंबरीचा मुंबई विद्यापीठाच्या बी. ए. तृतीय वर्षाच्या अभ्यासक्रमात समावेश करण्यात आला होता. ढव्ह नावाच्या कवितेचा डाॅ. बाबासाहेब आंबेडकर मराठवाडा विद्यापीठाच्या बी. ए. द्वितीय वर्ष एसएल मराठी अभ्यासक्रमात व माॅडेल काॅलेज घनसावंगीच्या अभ्यासक्रमात समावेश करण्यात आला होता. तर उसाच्या कविता या कवितासंग्रहाचा कर्नाटक विद्यापीठात एम. ए. मराठी अभ्यासक्रमात समावेश झाला आहे. उसाच्या कविता या कवितासंग्रहातील गोधडी नावाची कविता महाराष्ट्राच्या शालेय अभ्यासक्रमात समाविष्ट झाली. 
त्यांच्या कापूसकाळ व तऱ्होळीचं पाणी या पुस्तकांची नॅब संस्थेने अंधासाठी ऑडिओ बुक्स तयार केली आहेत.
