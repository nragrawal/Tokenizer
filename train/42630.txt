महंत अवैद्यनाथ हे एक भारतीय राजकारणी व महंत होते. भारतीय जनता पक्षाचे सदस्य राहिलेले अवैद्यनाथ ४ वेळा गोरखपूर मतदारसंघातून लोकसभेवर निवडून आले होते. ते हिंदू महासभेचे माजी अध्यक्ष तसेच गोरखपूर येथील गोरखनाथ मंदिराचे प्रमुख महंत होते. ते विद्यमान महंत व खासदार योगी आदित्यनाथ ह्यांचे गुरू मानले जात. त्यांनी राम जन्मभूमी चळवळीमध्ये महत्त्वाची भूमिका निभावली होती.
