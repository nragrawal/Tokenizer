भास्कर लक्ष्मण भोळे हे महाराष्ट्रातील समाजसेवक होते. 

नवीन सदस्यांना मार्गदर्शनहा साचा अशुद्धलेखन, अविश्वकोशीय मजकूर अथवा मजकुरात अविश्वकोशीय लेखनशैली व विना-संदर्भ लेखन आढळल्यास वापरला जातो. कृपया या संबंधीची चर्चा चर्चापानावर पहावी. 

भोळे यांचे प्राथमिक व माध्यमिक शिक्षण जळगाव जिल्ह्यातील वरणगाव येथे आणि महाविद्यालयीन शिक्षण औरंगाबाद येथील मिलिंद महाविद्यालय, शासकीय ज्ञानविज्ञान महाविद्यालय मध्ये झाले. त्यांनी पदव्युत्तर शिक्षण- राज्यशास्त्र विभाग मराठवाडा विद्यापीठ, औरंगाबाद येथे घेतले. नागपूर विद्यापीठातून पीएच. डी. घेताना भारतीय शेतकरी कामगार पक्ष : एक अभ्यास-स्वातंत्र्य ते संयुक्‍त महाराष्ट्र हा त्यांच्या प्रबंधाचा विषय होता.
लोकशाही, समाजवाद, धर्मनिरपेक्षवाद, विवेकवाद आणि सामाजिक न्याय या तत्वांशी बांधिलकी स्वीकारून त्यानी सामाजिक कार्यात उडी घेतली. महाराष्ट्रातील सर्वच पुरोगामी चळवळी, संस्था, उपक्रम आणि व्यासपीठांशी त्यांचा जवळचा संबंध होता. लेखन व भाषणाची शक्ती ओळखून त्यांनी याचा वापर सामाजिक परिवर्तनासाठी केला. जे लिहायचे, जे बोलायचे ते मराठीतूनच यावर त्यांचा नेहमी भर असायचा.पत्नी विजयाताई, मुलगा हिरणमय, मुलगी गौरी अप्ता परिवार आहे
भोळे यांच्या सामाजिक कार्यात महाराष्ट्रातील अनेक पुरोगामी चळवळी, संस्था, उपक्रम आणि व्यासपीठे यांच्याशी त्यांनी जवळचा संबंध बांधला. लिहिण्या, बोलण्यातून मराठीचाच वापर करण्याकडे त्यांचा कटाक्ष असे. त्यांच्यावर मार्क्‍स, फुले, शिंदे, गांधी, आंबेडकर यांचा प्रभाव होता. त्यांनी मराठी समाज, साहित्य व संस्कृती यावर तसेच सामाजिक चळवळींविषयी चिकित्सक लेखन केले.
विद्यापीठात पदवी आणि पदव्युत्तर अभ्यासक्रमासाठी राज्यशास्त्र विषय घेणाऱ्या विद्यार्थ्यांसाठी प्रा. डॉ. भास्कर भोळे यांनी काही ग्रंथ लिहिले आहेत आणि या ग्रंथनिर्मितीचे कारण सांगताना त्यांनी म्हटले आहे की, राज्यशास्त्र विषयावर असंख्य संदर्भग्रंथ आहेत पण ते ९० टक्के विद्यार्थ्यांच्या दृष्टीने कुचकामी आहेत; कारण बहुमोल व मूलगामी असूनही विद्यार्थ्यांच्या गरजा व क्षमता, मर्यादा व अवधि लक्षात घेऊन ते ग्रंथ लिहिलेले नाहीत. ही उणीव डॉ. भोळे यांनी भरून काढण्याचा प्रयत्न केला. मात्र गंमत अशी की भोळे यांनी राज्यशास्त्रात स्वतःची अशी जी शब्दावली निर्माण केली ती स्वीकारताना बऱ्याच जणांनी आढेवेढे घेतले.
वाक्यरचना बोजड आणि शब्दसंग्रह उच्चारण्यासही कठीण, अशी या पाठय़पुस्तकांबद्दल अनेक प्राध्यापक हाकाटी पिटत असत पण डॉ. भोळे यांचा आग्रह एवढा की, पुस्तक खपले नाही तरी चालेल पण ‘शब्दावली’शी तडजोड नाही. प्रकाशकांनाही ते ठणकावून सांगायचे की, शब्दावली कठीण असली तरी रुजविलीच पाहिजे. ‘संतुलन प्रतिमान’, ‘परागमन’, ‘अभिजनवर्ग’, ‘विकासलक्षी विश्लेषण’, ‘ संस्थाभवन’, ‘प्राधिकारप्रवण’, ‘आत्मलक्षी’, ‘बहिर्लक्षी’, ‘अतिचारप्रवण’, ‘ छिद्रान्वेषण’, ‘ प्रमाणभिन्नता’, ‘अविष्कार रूप’, ‘ असियुद्ध’, ‘अभिसरण’, ‘मिथक’, ‘अभिमुखजांचा आकृतीबंध’, ‘अभिवृत्ती’, ‘ प्रतिवाद्य’, ‘बौद्धिक विलसिते’, ‘ भ्रांत जाणीव’, ‘समानुभूतीपूर्ण’, ‘ आबंधन’, ‘ विवेकाचे संनिवेशन’ असे यापूर्वी वापरात नसलेले अनेक शब्द डॉ. भोळ्यांनी पाठय़पुस्तकात वापरले. काही इंग्रजी शब्दांना मराठीत पर्यायी शब्द रूढ करायला वेळ लागेल, त्रास होईल पण तो आपण घेतलाच पाहिजे, असा त्यांचा दृष्टिकोण होता.
लोकशाही, समाजवाद, धर्मनिरपेक्षवाद, विवेकवाद आणि सामाजिक न्याय या तत्वांशी बांधिलकी स्वीकारून त्यांनी सामाजिक कार्यात सहभाग घेतला. महाराष्ट्रातील सर्वच पुरोगामी चळवळी, संस्था, उपक्रम आणि व्यासपीठे यांच्याशी त्यांचा जवळचा संबंध हाता. लेखन व भाषण या शक्‍तींचा सामाजिक परिवर्तनाच्या कामासाठी याथायोग्य वापर करण्यावर त्यांचा सदैव भर राहिला. जे लिहायचे, बोलायचे ते शक्‍यतो मराठीतूनच असा त्यांचा निर्धार होता. मार्क्‍स, फुले, शिंदे, गांधी आंबेडकर यांच्या वैचारिक वारशाशी त्यांची नाळ जोडली होती. मराठी समाज, साहित्य व संस्कृती हे त्यांच्या आस्थेचे व चिंतनाचे विषय होते. सामाजिक चळवळींविषयी आस्थेवाईक तरीही चिकित्सक लेखन त्यांनी केले आहे.
महाराष्ट्र राज्यशास्त्र प्राध्यापक परिषदेच्या अध्यक्षपदी जेव्हा त्यांची निवड झाली तेव्हा मराठवाड्याला हा बहुमान मिळाला, असा अनेकांनी गौरव केला होता आणि डॉ. भोळे म्हणजे मराठवाड्याचे असे म्हणणाऱ्यांचा गोड गैरसमज त्यांनी कायम ठेवला होता. ‘मी विदर्भाचा’ असा खुलासा करण्याच्या भानगडीत भोळे पडले नाहीत.
नागपूर व अमरावती विद्यापीठात त्यांच्या पिढीतील समकालीन असे डॉ. श्री.गो. काशीकर, डॉ. प. सि. काणे, डॉ. सुधाकर भालेराव, डॉ. क्षीरसागर, डॉ. केणी, डॉ. रवी रानडे, प्रा. बी. टी. देशमुख, डॉ. टी. डी. मुदलीयार, डॉ. बाळासाहेब पेशवे, डॉ. पु. गो. कवठाळकर, डॉ. तिजारे, डॉ. प. ल. जोशी, प्रा. भागवत असा नामवंत राज्यशास्त्र प्राध्यापकांचा चमू डॉ. भोळेंबद्दल आदर बाळगून असायचा. मराठवाडा-पश्चिम महाराष्ट्रातील डॉ. राजेंद्र बोरांसारखे ख्यातनाम प्राध्यापक डॉ. भोळेंना मार्गदर्शक समजायचे.
२६ जून १९७५ ला देशात आणीबाणी लागू करण्यात आल्यावर १९७६ मध्ये ४२ वी घटना दुरुस्ती करण्यात आली होती व ही दुरुस्ती म्हणजे ‘नागरिकांच्या मूलभूत हक्कांवर आणि घटनेच्या आत्म्यावरच आघात कसा आहे’ हे डॉ. भोळे यांनी एका लेखातून स्पष्ट केले होते. घटनेच्या उद्देशपत्रिकेत ‘समाजवाद व धर्मनिरपेक्ष’ हे दोन शब्द १९७६ मध्ये जोडण्यात आले पण उद्देशपत्रिकेतील २६ नोव्हेंबर १९४९ या दिवशी हे शब्द राज्यघटनेत ठेवल्याने कसा गोंधळ होऊ शकतो हे डॉ. भोळेंनी विशद केले होते. उल्लेखनीय म्हणजे, प्रख्यात घटनातज्ज्ञ नानी पालखीवाला यांनी याच विषयावर ‘इलस्ट्रेटेड वीकली ऑफ इंडिया’च्या ४ जुलै १९७६ च्या अंकात लेख लिहिला होता. डॉ. भोळे व नानी पालखीवाला यांच्या या लेखात खूप साम्य होते. ‘ग्रेट मेन दे थिंक अलाइक’ म्हणजे वेगवेगळी मोठी माणसे सारखाच विचार करतात, याची अनुभूती यानिमित्ताने आली. मतभेद असले तरी ‘मनभेद’ नसावे, असे डॉ. भोळेंच्या जीवनाचे तत्त्वज्ञान होते .
=अन्य लेखन=:महाराष्ट्रातील अनेक प्रतिष्ठित नियतकालिके आणि वृत्तपत्रे यांतून, त्याचप्रमाणे अनेक मान्यवरांच्या गौरवग्रंथांतून प्रकाशित झालेले विविध विषयांवरील सुमारे पाचशे लेख.
डॉ. भास्कर लक्ष्णम भोळे यांचे २४ डिसेंबर २००९ रोजी सकाळी ११.४५ च्या सुमारास नागपुरात निधन झाले. मृत्यूसमयी त्यांचे वय ६७ वर्षांचे होते. सायंकाळी अंबाझरी घाटावर त्यांच्या पार्थिवावर अंत्यसंस्कार करण्यात आले.
