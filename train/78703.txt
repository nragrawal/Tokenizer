आंभोरा हे महाराष्ट्रातील नागपूर जिल्ह्यातील एक गाव आहे. हे गाव नागपूर जिल्ह्यातील कुही तालुक्यात येते. हे एक प्रसिद्ध तीर्थस्थळ असून वैनगंगा नदीच्या किनारी वसले आहे. हे ठिकाण वैनगंगा, कन्हान, आम, मुरझा, आणि कोलारी या पाच नद्यांच्या संगमावर वसलेले आहे.
या ठिकाणचे वैशिष्ट्य म्हणजे या ठिकाणी असलेले चैतन्येश्वर मंदीर आणि येथील चैतन्येश्वर महादेवाची लिंगपींड स्थापन केलेली नसून ती यज्ञातून स्वयं प्रकट झालेली आहे. येथेच श्री हरिनाथ शिष्य रामचन्द्र उर्फ रघुनाथ यांची जीवंत समाधी आहे.काहींच्या मते, याच समाधी समोर महाराष्ट्रातील मराठीचा आद्यग्रंथ विवेकसिंधू तसेच पवनामृत, पवनविजय हे ग्रंथ मराठीचे आद्य कवी मुकुंदराज यांनी शा.श. १११० साली लिहिलेले आहेत. 
मराठीचे आद्य कवी मुकुंदराज यांनी लिहिलेला मराठीचा आद्यग्रंथ विवेकसिंधू हा अंबेजोगाई या बीड जिल्ह्यातील गावी लिहिलेला आहे .


