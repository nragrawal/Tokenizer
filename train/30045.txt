काळी सुई, लहान सुई किंवा काळा खापरी चोर हा एक पक्षी आहे.
हा पक्षी आकाराने चिमणीएवढा असतो. पंखांवर पांढरा ठिपका असलेला काळा पक्षी असून पार्श्व तांबडे असते. मादी दिसायला राखी तपकिरी वर्णाची व तिच्या पंखांवर ठिपका नसतो.
हे पक्षी भारत, बांगलादेश, पाकिस्तान आणि श्रीलंका या भागात आढळतात.
हे पक्षी बगीचे, राया, शेतीचे क्षेत्र, पाषाण व निवडूंगांनीयुक्त प्रदेश, तसेच झुडपी विरळ जंगले व पानगळीची खडकाळ जंगले या ठिकाणी राहतात.
