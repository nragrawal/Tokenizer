गुणक: 34°36′12″S 58°22′54″W / 34.60333°S 58.38167°W / -34.60333; -58.38167
बुएनोस आइरेसचे स्वायत्त शहर ही आर्जेन्टिना देशाची राजधानी व सर्वांत मोठे शहर आहे.सुमारे १.२८ कोटी महानगरी लोकसंख्या असलेले बुएनोस आइरेस साओ पाउलो खालोखाल दक्षिण अमेरिका खंडामधील दुसऱ्या क्रमांकाचे मोठे महानगर आहे. बुएनोस आइरेस आर्जेन्टिनाच्या पूर्व भागात उरुग्वे देशाच्या सीमेजवळ व अटलांटिक महासागराजवळ रियो दे ला प्लाता नावाच्या खाडीच्या पश्चिम किनाऱ्यावर वसले आहे.
बुएनोस आइरेस आर्जेन्टिनामधील एक स्वायत्त शहर असून ते बुएनोस आइरेस प्रांतामध्ये समाविष्ट केले जात नाही. १८८० साली त्याला इतर प्रांतांपासून वेगळे करण्यात आले व १९९४ साली स्वायत्त दर्जा मंजूर करण्यात आला. लोकसंख्येनुसार जगातील सर्वात मोठ्या शहरांपैकी एक असलेल्या बुएनोस आइरेसची लोकसंख्या २०१० सालच्या गणनेनुसार सुमारे २९ लाख होती. मेक्सिको सिटी व साओ पाउलो ह्यांच्यासह ते लॅटिन अमेरिकेमधील एक जागतिक शहर मानले जाते. येथील युरोपीय शैलीचे स्थापत्य, उच्च सांस्कृतिक वारसा इत्यादींमुळे त्याला लॅटिन अमेरिकेमधील पॅरिस असा खिताब मिळाला आहे. व्हॅटिकनचा विद्यमान पोप फ्रान्सिस ह्याचे बुएनोस आइरेस हे जन्मस्थान आहे.
मिनिस्त्रो पिस्तारिनी आंतरराष्ट्रीय विमानतळ हा आर्जेन्टिनामधील सर्वाधिक वर्दळीचा विमानतळ बुएनोस आइरेसच्या २२ किमी नैऋत्येस आहे. एरोलिनिआस आर्जेन्तिनास ह्या आर्जेन्टिनाच्या राष्ट्रीय विमान वाहतूक कंपनीचे मुख्यालय बुएनोस आइरेसमध्येच स्थित आहे.
एंत्रे रियोस · कातामार्का · कोरियेन्तेस · कोर्दोबा · चाको · चुबुत · जुजुय · तिएरा देल फ्वेगो · तुकुमान · नेउकेन · फोर्मोसा · बुएनोस आइरेस · मिस्योनेस · मेन्दोसा · रियो नेग्रो · ला पांपा · ला रियोहा · सांता क्रुझ · सांता फे · सांतियागो देल एस्तेरो · सान लुईस · सान हुआन प्रांत · साल्ता
बुएनोस आइरेस शहर 
 आसुन्सियोन काराकास कायेन क्वितो जॉर्जटाउन
 पारामारिबो बुएनोस आइरेस बोगोता ब्राझिलिया
 मोन्तेविदेओ ला पाझ / सुक्रे लिमा सान्तियागो
