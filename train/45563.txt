१६ ते २० फेब्रुवारी २००७ दरम्यान ऑस्ट्रेलिया क्रिकेट संघाने ३-एकदिवसीय सामन्यांच्या मालिकेसाठी न्यूझीलंडचा दौरा केला. सदर मालिका चॅपेल-हॅडली चषक स्पर्धेतील तिसरी मालिका होती. न्यूझीलंडने ऑस्ट्रेलियाचा ३-० ने दणदणीत पराभव करुन चषक आपल्या नावावर करुन घेतला.मालिकेतील तिसर्‍या एकदिवसीय सामन्यात न्यूझीलंड समोर ३४७ धावांचे लक्ष्य होते. न्यूझीलंडने सदर सामना १ गडी आणि ३ चेंडू राखून जिंकला. एकदिवसीय इतिहासातील हा दुसरा सर्वात मोठा यशस्वी पाठलाग होता.



