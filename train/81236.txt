सोसायते ॲनॉनिम बेल्ज देक्सप्लॉइटेशन दे ला नॅव्हिगेशन एरियेन ही १९२३ ते २००१ दरम्यान बेल्जियम देशाची राष्ट्रीय विमान वाहतूक कंपनी होती. १९२३ साली स्थापन झालेली व ब्रसेल्सजवळील ब्रसेल्स विमानतळावर मुख्यालय व प्रमुख तळ असलेली सबीना २००१ साली दिवाळखोरीत निघाल्यामुळे बंद करण्यात आली. २००२ साली तिची पुनर्रचना करून एस.एन. ब्रसेल्स एअरलाइन्स नावाची कंपनी निर्माण करण्यात आली. २००६ साली एस.एन. ब्रसेल्स एअरलाइन्स व व्हर्जिन एक्सप्रेस ह्या दोन कंपन्यांचे एकत्रीकरण करून आजची ब्रसेल्स एअरलाइन्स कंपनी बनवली गेली. 
