नासीर रझा काझमी हे एक निसर्गप्रेमी उर्दू गझलकार होते. 
नासीर काझमी यांचे वडील वडील सुलतान काझमी, सैन्यात सुभेदार मेजर होते. फाळणीमुळे हे कुटुंब इ.स. १९४७ साली लाहोरला स्थलांतरित झाले. नासीरचे शिक्षण पेशावर, अंबाला व लाहोर येथे झाले. त्यांच्या पत्‍नीचे नाव शफीका बेगम होते.
नासीर काझमीने औराके नौ या नावाचे मासिक काढले होते. त्यानंतर हुमायूँ, खयाल, हम लोग अशी साहित्यविषयक मासिके संपादित केली. ते १९६४ ते निधनापर्यंत रेडियो पाकिस्तानचे स्टाफ आर्टिस्ट होते. 
त्यांच्या पहिल्या गझलसंग्रहाव्यतिरिक्त त्यांचे सगळे साहित्य त्यांच्या निधनानंतर प्रकाशित झाले. नसीर काझमी लाहोरच्या मेयो हॉस्पिटलमध्ये वयाच्या ४६व्या वर्षी पोटाच्या कॅन्सरमुळे मरण पावले.
नासीरच्या पहिल्या स्मृतिदिनी पाकिस्तानने त्यांचे छायाचित्र असलेले पोस्टाचे १५ रुपयाचे तिकिट छापले होते.
