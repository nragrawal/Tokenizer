इ.स. २००७ची आय.सी.सी. क्रिकेट विश्वचषक स्पर्धा मार्च १३ ते एप्रिल २८, २००७च्या दरम्यान वेस्ट ईंडीझमध्ये झाली. सोळा देशांनी भाग घेतलेल्या या स्पर्धेत ५१ सामने होते. आठ देशात होणाऱ्या या सामन्यांच्या मैदानांवर अंदाजे ३०,१०,००,००० खर्च करण्यात आले. स्पर्धेचे अधिकृत गान द गेम ऑफ लव्ह अँड युनिटी, हे जमैकाच्या शॅगी, बार्बाडोसच्या रुपी व त्रिनिदादच्या फेय-ऍन ल्यॉन्सने रचले. नारंगी रंगाचा रॅकून प्राणी स्पर्धेचे प्रतीकहोता. याचे नाव मेलो असे आहे. स्पर्धेचा उदघाटन सोहळा जमैकातील ट्रिलॉनी शहरातील ग्रीनफिल्ड स्टेडियममध्ये मार्च ११ रोजी झाला.
अकरा एकदिवसीय सामने खेळणारे व पाच अन्य अशा सोळा देशांनी प्रत्येकी चार देशांच्या अशा चार गटातून सुरूवात केली. ही विभागणी प्रत्येक देशाच्या दोन वर्षांपूर्वीच्या आंतरराष्ट्रीय क्रमांकानुसार करण्यात आली होती. हे गट एकाच देशात आपले सामने खेळत आहेत. प्रत्येक गटातील दोन सर्वोत्तम संघांना सुपर एट फेरीत प्रवेश मिळाला. या फेरीतील आठपैकी ऑस्ट्रेलिया, न्यू झीलँड, श्रीलंका व दक्षिण आफ्रिका हे चार सर्वोत्तम संघ उपांत्य सामन्यांत लढले. अंतिम सामना श्रीलंका व ऑस्ट्रेलियामध्ये झाला. ऑस्ट्रेलियाने श्रीलंकेचा ५३ धावांनी पराभव करीत सलग तिसर्‍यांदा क्रिकेट विश्वचषक जिंकला व जागतिक क्रिकेटमधले आपले वर्चस्व पुनः एकदा सिद्ध केले.
आत्तापर्यंतच्या क्रिकेट विश्वचषक स्पर्धांमध्ये सगळ्यात जास्त संघ या स्पर्धेत भाग घेत आहेत. कसोटी क्रिकेट खेळणारे दहा देश व केन्याला स्पर्धेत आपोआप निमंत्रण मिळाले. उरलेल्या पाच जागांसाठी २००५च्या आय.सी.सी. चषक सामन्यातील पहिल्या पाच संघांना निमंत्रण देण्यात आले.
अधिक माहिती ..
स्पर्धेची सुरवात साखळी सामन्यांनी झाली. विश्वकप खेळणार्‍या १६ संघाना ४ गटात त्यांच्या आंतरराष्ट्रीय क्रमांका प्रमाणे विभागण्यात आलेले होते. प्रत्येक गट आपले सर्व सामने एकाच मैदानावर खेळला. एकूण २४ साखळी सामने मार्च १३, २००७ ते मार्च २७, २००७ पर्यंत खेळले गेले.
साखळी सामन्यांच्या अंती प्रत्येक गटातील प्रथम दोन संघ सुपर एट सामने खेळले. यातील चार सर्वोत्तम संघ उपांत्य सामने खेळले. उपांत्य सामन्यात विजयी ठरलेले संघ अंतिम सामन्यात लढले.
दिवसा खेळले जाणारे सामने सकाळी ९:३० ते संध्याकाळी १७:१५च्या दरम्यान खेळण्यात आले होते. पहिला डाव ९:३० ते १३:०० तर दुसरा डाव १३:४५ ते १७:१५ पर्यंत होता. किंग्स्टन, जमैका येथील सामने एक तास उशीरा सुरू होउन एक तास उशीरा संपले.
सर्व सामने एक-दिवसीय होते एक दिवसीय आंतरराष्ट्रीय सामन्यांचे सर्व नियम या सामन्यांत लागू होते. प्रत्येक सामना ५० षटकांचा होता. यात पंचांना बदल करण्यास मुभा होती. एका गोलंदाजाला जास्तीत जास्त १० षटके टाकता येणार हती. हवामान खराब झाल्यामुळे दोन्ही संघांना प्रत्येकी कमीतकमी २० षटके खेळता आली नाहीत तर सामना रद्द ठरवण्यात येणार होता. जर दुसर्‍या डावात मोसमाचा व्यत्यय आला तर सामन्याचा विजेता अथवा लक्ष्य ठरवण्यासाठी डकवर्थ-लुईस रीतीचा वापर करण्यात आला.
जर मैदानातील पंचांना एखाद्या झेलाबद्दल शंका असेल तर मैदानातील पंच अश्या झेलाबाबत तिसर्‍या पंचांचा सल्ला घेता आला. असा सल्ला विचारला असता तिसर्‍या पंचाला जर आढळले की मुळात चेंडूला बॅट लागलेलीच नाही तर त्यांना फलंदाजाला नाबाद घोषित करता येणार होते.
प्रत्येक साखळी साखळी सामन्याच्या व सुपर ८ सामन्याच्या अंती दोन्ही प्रतिस्पर्ध्यांना खालीलप्रमाणात गुण दिले गेले.
प्रत्येक गटातील साखळी सामन्यातून जास्तीत जास्त गुण मिळवणारे दोन संघ सुपर ८ फेरीत गेले. त्याच वेळी आपल्या गटातून पुढच्या फेरीत जाणाऱ्या दुसर्‍या संघाविरुद्ध कमावलेले गुणही त्यांच्या सुपर ८च्या गणतीत आपोआप आले. सुपर ८ फेरीतील प्रत्येक संघ सात प्रतिस्पर्ध्यांपैकी आपल्या गटातील संघ सोडून उरलेल्या सहा संघांविरुद्ध एक-एक सामना खेळले. या सामन्यातून मिळालेल्या गुणांवर पहिले चार संघ उपांत्य फेरीत पोचले. हे सामने १ विरुद्ध ४ आणि २ विरुद्ध ३ क्रमांकाच्या संघामध्ये होणार होते. यातील विजयी संघ अंतिम सामना खेळले व त्यातील विजेता जगज्जेता ठरला.
जर साखळी अथवा सुपर ८ फेरीत दोन किंवा जास्त संघांना समान गुण असतील तर ती गाठ उकलण्यासाठी खालील नियमांचा आधार घेतला जाणार होता. अशा संघांपैकी पुढे जाणारा संघ --
उपांत्य किंवा अंतिम फेरीत सामना समसमान झाला किंवा अनिर्णीत राहिला तर खालील नियम लागू होतील --
साखळी सामने
सुपर ८
उपांत्य सामना
अंतिम सामना
या गटात ऑस्ट्रेलिया व दक्षिण आफ्रिका हे दोन दिग्गज संघ तसेच स्कॉटलंड व नेदरलँड्स हे दोन कमी प्रतीचे संघ होते. अपेक्षेप्रमाणे ऑस्ट्रेलियाने सगळ्यांचा धुव्वा उडवला व सहजपणे सुपर ८ मध्ये प्रवेश केला. दक्षिण आफ्रिकेलाही ऑस्ट्रेलियाविरुद्धचा सामना वगळता विनासायास प्रवेश मिळाला पण ऑस्ट्रेलियाविरुद्ध हरल्यामुळे त्यांना सुपर ८मध्ये ० गुण घेउन जावे लागले. याचा अप्रत्यक्ष परिणाम ऑस्ट्रेलिया-दक्षिण आफ्रिका लढत उपांत्य फेरीतच झाली.
मैदान - वॉर्नर पार्क मैदान, बस्सेटेर्री, सेंट किट्स आणि नेविस
स्पर्धेच्या सुरुवातीपासुनच हा गट सगळ्यात चुरशीचा मानला जात होता. भारत व श्रीलंका या बलाढ्य संघाबरोबरच बांगलादेशही आपली कुवत अजमावणार होता. बर्म्युडाला जरी फारशी आशा नसली तरी ते कितपत झगडतात याची उत्सुकता होती. गटाच्या दुसर्याच सामन्यात बांगलादेशने भारताला हरवून सनसनाटी फैलावली. जरी भारताने नंतर बर्म्युडाविरुद्ध उच्चांकी स्कोर केला तरी बांगलादेशविरुद्धची हार त्यांना महागात पडली व सुपर ८मध्ये प्रवेश न करताच भारतीय संघ स्पर्धेबाहेर पडला. श्रीलंका २ तर बांगलादेश ० गुण घेउन सुपर ८मध्ये पोचले.
मैदान - क्वीन्स पार्क ओव्हल, पोर्ट ऑफ़ स्पेन, त्रिनिदाद आणि टोबॅगो
§१ पावसामुळे ड-लु पद्धतीनुसार विजयासाठी ४६ षटकांमध्ये ३११ धावांचे लक्ष्य बांगलादेशसाठी ठेवण्यात आले.
§२ पावसामुळे ड-लु पद्धतीनुसार विजयासाठी २१ षटकांमध्ये ९६ धावांचे लक्ष्य बांगलादेशसाठी ठेवण्यात आले.
यागटातील २ पूर्ण सदस्यांपैकी न्यू झीलँड सुपर ८मध्ये पोचतील याची खात्री होतीच. चुरस होती ती मरगळलेल्या इंग्लंड व केन्या मध्ये दुसरे स्थान पटकावण्याची. गट B प्रमाणे येथे धक्कादायक असे काहीही घडले नाही व न्यू झीलँड व इंग्लंड सुपर ८मध्ये गेले. कॅनडाने केन्याविरुद्ध लढत रंगवली पण केन्याने त्यांना हरवले.
मैदान - बीसेजौर मैदान, ग्रोस आयलेट, सेंट लुसिया
§१ कॅनडाच्या सुनील धनीरामला सामन्यातून दुखापतीमुळे माघार घ्यावी लागली आणि तो पुन्हा फलंदाजीसाठी येऊ शकला नाही.
§२ पावसामुळे सामना प्रत्येकी ४३ षटकांचाच होता.
गट B मधून भारत बाहेर पडणे हे जरी धक्कादायक असले तरी असे काहीसे घडण्याची अंधूक शक्यता आधीपासूनच होती. गट Dची रचना पाकिस्तानच्या पथ्यावरच पडल्यासारखे होते. इतर तीन पैकी आयर्लंड आपला पहिला विश्वचषक खेळत होते. झिम्बाब्वे संघाला राजकारणामुळे जणू वाळवीच लागली होती तर यजमान वेस्ट इंडीझलाही चाणाक्ष व हुकमी खेळी करणार्या खेळाडूंची कमतरता भासत होती. लक्ष होते या तीनपैकी कोणता संघ दुसरे स्थान मिळवतो यावर. पण प्रत्यक्षा आयर्लंडने आधी झिम्बाब्वे बरोबरचा सामना समसमान सोडवला व नंतर पाकिस्तानला झणझणीत चपराक मारीत हरवले. सेंट पॅट्रिक दिनी खेळलेल्या या सामन्यात आयर्लंडने अतिबलाढ्य अशा पाकिस्तानला नामोहरम केले व सुपर ८मध्ये प्रवेश केला. यजमान वेस्ट इंडीझनेही पाकिस्तानला हरवले व पुढच्या फेरीत जागा मिळवली.
मैदान - सबाइना पार्क, किंग्स्टन, जमैका
§१ - पावसामुळे ड-लु पद्धतीनुसार विजयासाठी २० षटकांमध्ये १९३ धावांचे लक्ष्य झिम्बाब्वे साठी ठेवण्यात आले.
§२ - पावसामुळे हा सामना ४८ षटकांचाच झाला होता.

मैदान 
$1 - पावसामुळे वेस्ट इंडीझ संघाने फलंदाजी बुधवार २८ मार्च २००७ रोजी केली.
$2 - पावसामुळे हा सामना २२ षटकांचा करण्यात आला. 

मैदान 
अधिक माहिती ....
अधिक माहिती ....
१८ मार्च २००७ रोजी पाकिस्तानचे प्रशिक्षक बॉब वूल्मर त्यांच्या हॉटेलच्या खोलीत मृत स्थितीत सापडले. या घटनेच्या एक दिवस आधी त्यांचा संघ आयर्लंड विरूध्दच्या सामन्यात हरल्यामुळे विश्वचषक स्पर्धेतून बाद झाला होता. पोलिस चौकशीत बॉब वूल्मर यांचा खून झाल्याचे निष्पन्न झाले. त्यांचा खून गळा दाबून झाल्याचा पोलिसांचा दावा आहे. जून ५, इ.स. २००७ रोजी जमैका पोलिसांनी जाहीर केले की वूल्मर यांचा मृत्यू म्हणजे खून नव्हताच.
संघ · पात्रता · विक्रम · पंच · सराव सामनेउपांत्य सामने · अंतिम सामना 
