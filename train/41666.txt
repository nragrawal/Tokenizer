सराइकेला खरसावां हा भारताच्या झारखंड राज्यामधील एक जिल्हा आहे. २००१ साली पश्चिम सिंगभूम जिल्ह्याचा काही भूभाग वेगळा करून सराइकेला खरसावां जिल्ह्याची निर्मिती करण्यात आली. हा जिल्हा झारखंडच्या आग्नेय भागात स्थित असून सराइकेला येथे त्याचे प्रशासकीय मुख्यालय आहे. भारतामधील सर्वात अविकसित २५० जिल्ह्यांपैकी सराइकेला खरसावां एक असून केंद्र सरकारकडून अनुदान मिळणाऱ्या झारखंडमधील २१ जिल्ह्यांपैकी तो एक आहे.
