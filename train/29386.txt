पॉल लेनर्ड न्यूमन हा अमेरिकन चित्रपट अभिनेता, दिग्दर्शक, शर्यतीतील कारचालक आणि दानशूर होता.
याला कलर ऑफ मनी या चित्रपटातील भूमिकेसाठी ऑस्कर पुरस्कार मिळाला होता. याशिवाय एमी पुरस्कार, स्क्रीन ॲक्टर्स गिल्ड पुरस्कार व इतर अनेक पुरस्कार याला मिळाले.
अभिनयातून निवृत्त झाल्यावर न्यूमनने न्यूमन्स ओन ही खाद्यपदार्थ बनविणारी कंपनी सुरू केली व त्यात होणारा सगळा फायदा दरवर्षी दान केला. त्याचा मृत्यूनंतरही ही प्रथा कायम आहे. २०१७पर्यंत न्यूमन्स ओन कंपनी ने अंदाजे ४८ कोटी ५० लाख अमेरिकन डॉलर दान केले आहेत.
