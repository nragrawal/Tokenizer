युरोलॉट एस.ए. ही पोलंडच्या वॉर्सो शहरातील विमानवाहतूक कंपनी आहे. या कंपनीची स्थापना लॉट पोलिश एरलाइन्स या कंपनीची उपकंपनी म्हणून झाली होती. सध्या पोलंड सरकारकडे याची ६२.१% मालकी आहे तर लॉट कडे ३७.९%. ही कंपनी लॉटच्या छोट्या पल्ल्याच्या फ्लाइटांवर सेवा पुरवते. याशिवाय ही कंपनी विविध चार्टरसेवाही पुरवते. या सेवा मुख्यत्वे वॉर्सोच्या फ्रेडरिक चॉपिन विमानतळ, क्राकोवच्या जॉन पॉल दुसरा आंतरराष्ट्रीय विमानतळ तसेच ग्डान्स्कच्या लेक वालेंसा विमानतळावरुन असतात.

