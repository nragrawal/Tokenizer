कोह पो सेंग  हा सिंगापूर-ब्रिटिश मलायात जन्मलेला व नंतर कॅनडा देशात स्थायिक झालेला इंग्लिश भाषेतील कवी, कादंबरीकार, नाटककार होता. त्याने लिहिलेल्या इफ वी ड्रीम टू लाँग या पहिल्या कादंबरीला इ.स. १९७६ साली सिंगापुरातल्या नॅशनल बुक डेव्हलपमेंट काउन्सिलाचा ललित साहित्यासाठी पुरस्कार मिळाला, तसेच त्याचे रशियन व तागालोग भाषांत अनुवादही प्रकाशित झाले. इ.स. १९८२ साली सिंगापुरातला सांस्कृतिक क्षेत्रातील सर्वोच्च सन्मान, म्हणजे कल्चरल मेडॅलियन देऊन कोह पो सेंगाला गौरवण्यात आले.
