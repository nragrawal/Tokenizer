पंचाळी हे गाव भारतात महाराष्ट्र राज्यात पालघर जिल्ह्यात पालघर तालुक्यात उत्तर कोकणात वसलेले आहे.
पालघर रेल्वे स्थानक ते पंचाळी गाव ८ किमी अंतर आहे. पालघर बोईसर रस्ते मार्गावर ते स्थित आहे. येथील हवामान उन्हाळ्यात दमट व उष्ण असते. हिवाळ्यात वातावरण शीतल असते. पावसाळ्यात भरपूर प्रमाणात पाऊस पडत असल्याने समशीतोष्ण हवामानाचा अनुभव येतो. जमीन निचरा होणारी नसल्यामुळे पावसाळ्यात पाणी साचून रस्ते खराब होऊन खड्डे पडतात.
पिढ्यानपिढ्या येथे पांचाळ, सुतार,आगरी, कुणबी समाजातील लोकांची वस्ती आहे. मराठी भाषेबरोबरच येथे पांचाळी,आगरी बोलीभाषा बोलल्या जातात.पांचाळी बोलीभाषा ही गुजराती व मराठी भाषेच्या संयोगातून तयार झालेली एक लयबद्ध बोलीभाषा आहे.शेतीबरोबरच लोहारकाम, सुतारकाम, गवंडीकाम हे येथील मुख्य व्यवसाय आहेत. ताडी काढण्याचा व्यवसायही येथे लहान प्रमाणात चालतो.
प्राथमिक शिक्षणाची सोय गावात आहे. माध्यमिक, उच्च शिक्षणासाठी पालघर जिल्ह्याच्या ठिकाणी आवश्यक सोयी उपलब्ध आहेत.न्यायालय,तहसील कार्यालय, जिल्हा कार्यालय, पोलीस कार्यालय पालघर जिल्ह्याच्या ठिकाणी उपलब्ध आहे.
https://www.census2011.co.in/data/subdistrict/4163-palghar-thane-maharashtra.html
२.http://tourism.gov.in/india-tourism-development-corporation-itdc
