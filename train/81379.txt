राखी रानकोंबडी, कोंबड, खैरी कोंबडी किंवा करडी जंगली कोंबडी हा एक कोंबडी कुळातील पक्षी आहे.
हा पक्षी आकाराने गावठी कोंबडीएवढा असतो. कोंबड्याचा रंग राखी असतो व त्यावर काड्या शेपटीला काळी विळ्यासारखी पिसे असतात. लाल व राखी कोंबड्याच्या मादीत फरक असतो. राखी कोंबडीची छाती पांढरी व तिच्यावर काळी किनार असलेली पिसे असतात. त्यामुळे ती खवल्यांसारखी दिसतात. हे पक्षी एकटे किंवा समूहाने राहतात.
हा पक्षी भारतीय द्वीपकल्पात अबूचा पहाड, पचमढी, गोदावरीचे मुख या सीमा असलेल्या प्रदेशात आढळतो. राखी आणि तांबडे कोंबडे जेथे-जेथे जवळ राहतात. तेथे-तेथे त्यांच्या संकरातून एक नवीनच जात निर्माण होते. फेब्रुवारी ते मे हा या पक्ष्याच्या वीणीचा काळ आहे..
राखी रानकोंबडी शुष्क पानगळीच्या जंगलात तसेचदमट सदापर्णी वनातील विरळ क्षेत्रात आढळतात. पर्वतीय प्रदेशात शिखरापर्यंत आढळतात
