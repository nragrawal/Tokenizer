जागतिक बुद्धिबळ अजिंक्यपद स्पर्धा २०१३ यातील सामने हे २०१२चा जागतिक विश्वविजेता भारताचा विश्वनाथन आनंद आणि नॉर्वेचा कँडीडेट्स टुर्नामेंट २०१३ विजेता मॅग्नस कार्लसेन यांच्यात खेळवले गेले. हे सामने भारताच्या चेन्नई शहरात फिडे च्या नियंत्रणाखाली दिनांक ६ ते २२ नोव्हेंबर, इ.स. २०१३ या कालावधीत खेळवले गेले. या स्पर्धेत मॅग्नस कार्लसेनने गतविजेता विश्वनाथन आनंदला त्याच्याच मायभूमीत पराभूत करुन बुद्धिबळाचे जगज्जेतेपद पटकावले. 

