एसीए-केडीसीए क्रिकेट मैदान हे भारतातील आंध्र प्रदेश राज्यामधील दोन क्रिकेट मैदानांचे सामाईक नाव आहे. ते विजयवाडा जवळील, कृष्णा जिल्ह्यातील, मुलापाडू ह्या गावात वसलेले आहे. ते कृष्णा जिल्हा क्रिकेट असोसिएशनच्या मालकिचे असून, आंध्रा क्रिकेट असोसिएशनच्या आखत्यारित येते. 
३० मे २०१६ रोजी अनुराग ठाकूर यांनी मैदानाचे उद्घाटन केले. दक्षिणेच्या मैदानाचे नाव चुक्कापल्ली पित्चैया मैदान आणि उत्तरेकडील मैदानाचे नाव देविनेनी वेंकट रमणा-प्रनीता मैदान असे ठेवण्यात आले, ज्यांचे अधिकृत उद्धाटन १० नोव्हेंबर १९१६ रोजी आंध्र प्रदेशचे मुख्यमंत्री एन. चंद्रबाबू नायडू यांच्या हस्ते झाले.
१० ते १६ नोव्हेंबर २०१६ दरम्यान, मैदानावर २०१४-१६ आयसीसी महिला चँपियनशिपचा एक भाग म्हणून भारतीय महिला आणि वेस्ट इंडीज महिला क्रिकेट संघादरम्यान आंतरराष्ट्रीय एकदिवसीय मालिका खेळवली गेली.
मैदानावर याआधी, केडीसीए पॉवर लीग चषक आणि फ्युचर कप ह्यासारख्या स्पर्धा झाल्या आहेत.
