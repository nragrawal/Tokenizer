गुणक: 19°45′35″N 72°53′34″E / 19.7596°N 72.8929°E / 19.7596; 72.8929
कोंढण हे भारतातील महाराष्ट्र राज्यातील उत्तर कोकणातील पालघर जिल्ह्यातील पालघर तालुक्यातील एक गाव आहे.
पालघर रेल्वे स्थानकापासून पूर्वेस मनोर मार्गाने गेल्यावर मनोरला डावीकडे जाणाऱ्या फाट्यावरून आंभण, बांधण गावानंतर हे गाव लागते. पालघरपासून हे गाव २५ किमी अंतरावर आहे.
पावसाळ्यात येथे भरपूर प्रमाणात पाऊस पडतो आणि हवामान समशीतोष्ण राहते. हिवाळ्यात येथील हवामान थंड असते व सकाळी धुके पडते. उन्हाळ्यात हवामान उष्ण असते. पावसाळ्यात येथे भातशेती, नागलीशेती केली जाते.
हे मध्यम आकाराचे छोटे गाव आहे.२०११ च्या भारतीय जनगणनेनुसार गावात ३४२ कुटुंबे राहतात. एकूण १८०४ लोकसंख्येपैकी ९०३ पुरुष तर ९०१ महिला आहेत. गावाची साक्षरता ६०.५३ टक्के आहे.पुरुष साक्षरता ७४.२९ आहे तर स्त्री साक्षरता ४७.४२ आहे. गावातील वय वर्ष शून्य ते सहा वर्षे लहान मुलांची संख्या २८९ आहे.ती एकूण लोकसंख्येच्या १६.०२ टक्के आहे. मुख्यतः आदिवासी समाजातील लोक येथे राहतात. छोट्या प्रमाणावर शेती व शेतमजूर, वीटभट्टीमजूर म्हणून ते काम करतात.अगदी लहान प्रमाणात कुक्कुटपालन,बकरीपालन सुध्दा ते करतात.
गावात प्राथमिक शिक्षण,प्राथमिक आरोग्यसेवा, रस्ते वीजपुरवठा, सार्वजनिक स्वच्छता,पाणी पुरवठा इत्यादी आवश्यक गोष्टी उपलब्ध आहेत.महाराष्ट्र राज्य परिवहन महामंडळाच्या बसेस पालघर रेल्वे स्थानकावरून येथे येण्यासाठी ठराविक वेळी उपलब्ध असतात. अॉटोरिक्शासुध्दा पालघरवरुन दिवसभर उपलब्ध असतात.
वेळगाव, आवधण, कोसबाड, नांदगाव तर्फे मनोर, आंभण, लोवारे, खुटाळ, दामखिंड, चिल्हार, पोळे, बांधण ही जवळपासची गावे आहेत.
https://www.census2011.co.in/data/subdistrict/4163-palghar-thane-maharashtra.html
२.http://tourism.gov.in/india-tourism-development-corporation-itdc
