माती परीक्षण ही शेतजमिनीतील अंगभूत रसायने वा जैविकांचे विश्लेषण होय.याद्वारे शेतात घेण्यात येणारे पीक नक्की करता येते व कमी खर्चात उत्पादनवाढ होते.तसेच याने पीकांना द्यावयाच्या खताची मात्रा पण निश्चित करता येते.त्याने गैरवाजवी खते देण्यावर नियंत्रण येते.याद्वारे शेतातील पिकाचे योग्य नियोजनाने सुमारे दोनपटीपेक्षा जास्त आर्थिक लाभ प्राप्त करता येतो.माती परीक्षणाच्या नोंदी राखणाऱ्या पत्रिकेस 'मृदा आरोग्य पत्रिका' असे नाव आहे.
मातीचा नमुना घेताना सदर जमिनीची रंग, उतार, पोत, खोली इ. यावरून विभागणी करावी. प्रत्येक विभागातून वेगवेगळा नमुना घ्यावा. सदर जमिनीवर काल्पनिक नागमोडी वळणाची रेषा गृहीत धरा. रेषेच्या प्रत्येक टोकाला एक या प्रमाणे एकरी ६ ते ७, २२.५ से.मी. खोलीचे इंग्रजी 'व्ही' आकाराचे खड्डे घ्यावेत. खड्डयातील माती बाहेर काढून टाकावी. 'व्ही' खाचेच्या बाजूचा २ इंच जाडीचा मातीचा थर कापून घ्यावा. अशाप्रकारे इतर सर्व खड्यातून माती नमुने गोळा करावेत. सर्व नमुने एका स्वछ पोत्यावर एकत्र करावेत. सदर मातीचे हाताने चार भागांत विभागणी करा. समोरा-समोरील दोन भाग बाजूला काढून टाका. उरलेले दोन भाग एकत्र करा. वरील विभागणी पद्धत मातीचा नमुना अर्धा ते एक किलो होईपर्यंत करा. सदर अर्धा ते एक किलो माती स्वच्छ पिशवीत भरून माती परीक्षण प्रयोगशाळेत तपासणीसाठी पाठवा.
भारतात या मातीचे परिक्षण भारतीय कृषि अनुसंधान परिषदेच्या राष्ट्रीय मृदा सर्वेक्षण विभागातर्फे करण्यात येते व त्यानंतर मृदा आरोग्य पत्रिकाही मिळते.
यामध्ये नत्र, पलाश व स्फुरद या पोषक द्रव्यांचा दिलेल्या मातीच्या नमून्यात किती प्रमाण अहे हे बघितल्या जाते तसेच जमिनीतील विद्राव्य क्षार व जमिनीचा आम्ल-विम्ल निर्देशांक याचीही तपासणी केली जाते.
शेतातील मातीत असणाऱ्या तांबे, लोह, मँगनीज, जस्त या सूक्ष्म मुलद्रव्यांची तपासणी यात करतात.
यात मुक्त चुना, सेंद्रिय कर्ब,आर्द्रतेचे प्रमाण, कायिक गुणधर्म आदी गोष्टी तपासण्यात येतात. तसेच मातीत असलेल्या जाड रेती,बारीक रेती चिक्कण माती,पोयटा आदी घटकांचे शेकडा प्रमाण काढळ्या जाते.त्यासोबतच आम्ल-विम्ल निर्देशांक,मातीची विद्युत वाहकता,कॅल्शियम, सोडियम,पोटॅशियम, पालाश स्फुरद आदी घटकांचीही तपासणी करण्यात येते.
यासमवेतच शेतातील विहिरीच्या किंवा नमूना दिलेल्या पाण्यात आढळणाऱ्या विविध खनिजांचे व घटकांचे प्रमाणही काढता येते.
पिकांचे भरघोस उत्पादन घेण्यासाठी खतांचे वापरास फार महत्त्व आहे. पिक घोषणाला आवश्यक टी अन्नद्रव्ये जमिनीतून घेतात. यापैकी नत्र, स्फूरड व पालाश हि अन्नद्रव्ये पिकांना जास्त प्रमाणात लागतात. त्यामुळे जमिनीतील त्यांचे प्रमाण सतत कमी होत असते. पिकास लागणाऱ्या कोणत्या अन्नद्रव्यांची व किती प्रमाणात कमतरता आहे, हे पाहण्यासाठी म्हणजेच सुपीकता पाहण्यासाठी माती परीक्षण, पीक - पृथःकरण, जीवजंतूची वाढ इत्यादी भौतिक, रासायनिक व जैविक परीक्षापद्धती आहेत. या परीक्षा मातीचे व वनस्पतीचे नमुने घेऊन प्रयोगशाळेत तपासणी करून किंवा प्रत्यक्ष शेतातच पाहणी व प्रयोग करून घेतल्या जातात.मातीच्या नमुन्याचे प्रयोगशाळेत सामू, विद्राव्यक्षार, सेंद्रिय कर्ब, उपलब्ध नत्र, स्फुरद व पालाश यासाठी परीक्षण केले जाते. यावरून जमिनीत कोणत्या अन्नद्रव्यांची कमतरता आहे व जमीन पिक वाढीसाठी चांगली आहे किंवा नाही हे समजते. याशिवाय माती परीक्षण व पिक उत्पादन यांचे संबंधावरून पिकांना जमिनीतून किती प्रमाणात अन्नद्रव्ये मिळतात व खतातून किती प्रमाणात अन्नद्रव्ये द्यावयास पाहिजेत हि माहिती मिळते.
परीक्षणासाठी मातीचा नमुना घेण्याची पद्धत - 
नमुना घेताना पृष्ठभागावरील काडीकचरा बाजूला करून एका शेतातील सुमारे १५ ठिकाणाहून खोलीपर्यंतचा मातीच थर गोळा करावा. खुरपे किंवा फावडे यांचा उपयोग करायचा असेल तर V या आकारांचा १५ से.मी खोलीचा एक खड्डा करावा. या खड्ड्यातील एका बाजूची सारख्या जाडीची माती आकृतीमध्ये दाखल्याप्रमाणे वरपासून खालपर्यंत खुरपी किंवा फावड्याच्या सहाय्याने घ्यावी. प्रत्येक ठिकाणाहून साधारणपणे अर्धा ते एक किलो मातीचा नमुना घ्यावा. सुमारे १५ ठिकाणचे मातिचे नमुने घेऊन ते स्वच्छ पोत्यावर किंवा घमेल्यात ठेवतात. मातीतील काडी कचरा काढून टी चांगली एकत्र करावी. त सर्व मातीचे सारखे चार भाग करून समोरासमोरचे दोन भाग घ्यावेत. हे दोन भाग चांगले एकत्र करून मिसळून त्यांचे परत चार भाग करावेत व समोरासमोरचे दोन भाग घ्यावेत. सरते शेवटी अंदाजे अर्धा किलो माती मिळेपर्यंत असे करावे व टी माती प्रातिनिधिक नमुना म्हणून एका स्वच्छ कापडाच्या पिशवीत भरावी.
माती परीक्षणावरून खात शिफारणी - 
जमिनीतील नत्र, स्फुरद व पालाश या अन्नद्रव्यांचे प्रमाण व पिकांना लागणारी अन्नद्रव्यांची गरज पाहून खतमात्रा सुचवितात. मातीतल अन्नद्रव्यांचे प्रमाण कमी, मध्यम व जास्त या वर्गवारीत केते जात आहे. अन्नद्रव्यांचे जमिनितिल प्रमाण अत्यंत कमी असल्याने खतमात्रा ५०% नी वाढवावी. कमी असल्यास २५% नी वाढवावी, मध्यम व थोडेसे जास्त असल्यास मात्रेत बदल केला जात नाही. अन्नद्रव्ये जेव्हा जमिनीत जास्त असतात,तेव्हा खतमात्रा २५% कमी करतात व जेव्हा अत्यंत जास्त असतात तेव्हा ५०% नी कमी करतात. 
प्रकल्पाची निवड : 
कोणत्याही एका पिकासाठी माटी परीक्षण करून खताची मात्रा ठरावा.
अधिक माहिती : 
आता आपण माती परीक्षणावरून खतांची मात्रा कशी ठरविली जास्ते याचे एका उदाहरणावरून पाहू -
श्री. पांडुरंग पाटीलांच्या शेतातील मातीचे परीक्षण केले असता असे दिसून आले की, त्यांच्या जमिनीत, तिन्हीचे प्रमाण या तक्त्यावरून आहे. श्री पाटील यांना त्यांच्या १ हेक्टर जमिनीत कांदा हे पिक घेण्याचे असून त्यासाठी ते युरिया, सिंगल, फॉस्फेट आणि म्युरेट ऑफ पोटॅश हि खते वापरणार आहे. तर त्यांना किती कि.ग्रॅ खते बाजारातून विकत घ्यावी लागतील.
कांदा पिकाची खताची मात्रा - १००:५०:५० कि / हेक्टर 
ह्याचाच अर्थ १०० कि-नत्र, 50 कि- स्फरद, ५० कि - पालाश प्रती हेक्टरी दिली पाहिजे.नत्राची मात्रा आपण युरिया खतातून पूर्ण करू शकतो. बाजारामध्ये युरोया हे खत ४६% नत्र, या प्रमाणात मिळते. म्हणजेच १०० कि.ग्रॅ युरियामध्ये ४६ कि.ग्रॅ. नत्र असते. तर आपण १ कि.ग्रॅ मिळवण्यासाठी किती कि.ग्रॅ युरिया घ्यावा लागेल ते पाहू - १००/४६=२.१७ कि.ग्रॅ. युरिया म्हणजेच २.१७ कि.ग्रॅ युरिया घेतल्यानंतर ७ कि.ग्रॅ नत्र मिळेल. आपणास १०० कि.ग्र. नत्राची गरज आहे.म्हणजेच १००*२.१७=२१७ कि.ग्रॅ. युरिया लागेल. पण, श्री पाटील ह्यांच्या जमिनीत नत्राचे प्रमाण कमी आहे. म्हणजेच नत्रांची मात्रा आपणास २५% नी वाढविली पाहिजे -  २१७*२५/४६=५४.२५ कि.ग्रॅ २१७+५४.२५=२७१ कि.ग्रॅ / हेक्टर म्हणजेच २७१ कि.ग्रॅ / हेक्टर युरोया बाजारातून खरेदी करावा लागेल.आता आपण पाहू स्फुरदची मात्रा कशी ठरायची - सिंगल सुपर फॉस्फेट मध्ये १६% स्फुरद असते. म्हणजेच १००/१६=६.२५ कि.ग्रॅम्हणजेच ६.२५ कि.ग्रॅ. SSP मध्ये १ कि.ग्रॅ. स्फुरद असते. SSP चे प्रमाण -५०*६.३५=३१५.५ कि.ग्रॅ SSP/हेक्टर स्फुरद प्रमाण मध्यम असल्याने ३१२.५ कि.ग्रॅ. SSP खरेदी करावा लागेल. 
आता आपण पालाशाचे प्रमाण कसे द्यायचे ते पाहू - 
पालाश हे अन्नद्रव्य आपण म्युरेट ऑफ पोटॅश या खताद्वारे देऊ शकतो - MOP मध्ये पालाशचे प्रमाण ५८% असते. म्हणजेच १००/५८=१.७१ कि.ग्रॅ. MOP मध्ये १ कि.ग्रॅ. पालाश असते.
आपणस ५०कि.ग्रॅ. पालाशची गरज आहे -५०*१.७१=५.५ कि.ग्रॅ. MOP / हेक्टर. म्हणजेच ८५.५ कि.ग्रॅ MOP ची गरज आहे. पण आपणास माहित आहे कि, श्री. पाटील यांच्या जमिनीत पालाशाचे प्रमाण जास्त आहे म्हणजेच आपणास पालाश २५% नि कमी करावा लागेल. 
८५.५*२५/१००=२१.३७५ कि.ग्रॅ / हेक्टर.
८५.५-२१.३७५=६४.१२५ कि.ग्रॅ / हेक्टर.
याचा अर्थ असा झाला कि -
२७१ कि.ग्रॅ युरिया; ३१२.५ कि.ग्रॅ. SSP; ६४.१२५ कि.ग्रॅ MOP १ हेक्टर कांदा लागवडीसाठी श्री.पांडुरंग पाटील यांना बाजारातून खरेदी करावी लागेल.
माती परीक्षण केल्याने शेताच्या मातीत कोणत्या नेमक्या द्रव्याची/पीक पोषक तत्त्वाची किती मात्रा आहे हे कळते.त्यानुसार खते व इतर पोषक द्रव्यांची उपाययोजना करता येते व त्याने पीक उत्पादन वाढते.

