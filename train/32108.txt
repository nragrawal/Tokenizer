डेव्हिड कोलमन हेडली ऊर्फ दाऊद सय्यद गिलानी हा लष्कर-ए-तैयबा, तसेच त्याच्या दाव्यांनुसार पाकिस्तानी सैन्यातील अधिकारी, यांनी आखलेल्या इ.स. २००८चे मुंबईवरील हल्ले घडवून आणण्याच्या कारस्थानांत सामील झालेला, मूळचा शिकागोचा राहणारा, पाकिस्तानी-अमेरिकन व्यक्ती आहे.
हेडली तसेच दाऊद गिलानी या नावानेही कार्यरत असणाऱ्या या दहशतवाद्याने मुंबई वरील २६/११ च्या दहशतवादी हल्ल्यात महत्तवाची भुमिका बजावली. हेडली मूळ पाकिस्तानी वंशाचा अमेरिकी नागरिक असुन २६/११ च्या दहशतवादी हल्ल्याच्या तयारी वेळी तो अमेरिकन व्यावसायिक पारपत्र घेऊनच भारतात फिरत होता. पाकिस्तानी गुप्तचर संस्था आय एस आय, पाकिस्तानी दहशतवादी संस्था लष्कर ए तोयबा आणि अमेरिकन गुप्तचर संस्था या तिघांसाठी तो एकाच वेळी काम करत होता. त्याच्यावर डबल एजंट म्हणुन अमेरिकेला फसवल्याचा संरक्षण तन्यांचा अंदाज आहे. परंतु नुकत्याच झालेल्या शिकागो घटल्यात त्याने अमेरिकन न्यायालयात सोबत करार केल्याने त्यामागील संपुर्ण सत्य समजने अवघड आहे. 
हेडलीहा पाकिस्तानी वडिल सद सलीम गिलानी व अमेरिकन आई सेरिल हेडली या दाम्पत्याचा मुलगा. त्याचा जन्म ३० जून १९६० ला वॉशिंग्टनला झाला. सद सलीम गिलानी हे अमेरिकेतील एका रेडिओ स्टेशनमध्ये निवेदक होते. डेव्हिडच्या जन्मानंतर गिलानी व सेरिल पाकिस्तानात गेले. तेथे दोघांचा घटस्फोट झाला आणि सेरिल एकटीच अमेरिकेत परतली व डेव्हिड त्याच्या वडिलांजवळच पाकिस्तानत राहिला.


