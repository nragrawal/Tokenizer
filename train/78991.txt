
नवीन सदस्यांना मार्गदर्शनहा साचा अशुद्धलेखन, अविश्वकोशीय मजकूर अथवा मजकुरात अविश्वकोशीय लेखनशैली व विना-संदर्भ लेखन आढळल्यास वापरला जातो. कृपया या संबंधीची चर्चा चर्चापानावर पहावी. 
मढी हे अहमदनगर जिल्ह्यातील पाथर्डी तालुक्यात पाथर्डी शहरापासून १२ किमी अंतरावर असलेले गाव आहे. गावात एक पुरातन देवस्थान असून येथील हे मंदिर एक ऐतिहासिक वास्तु आहे. या ठिकाणी नाथपंथी संत कानिफनाथ महाराज यांची संजीवन समाधी आहे. हे मंदिर १७व्या शतकातले असावे.
मढी गावाच्या आसपास खूप प्रसिद्ध देवस्थाने आहेत. गावाच्या दक्षिणेला साडेपाच किलोमीटर अंतरावर मच्छिंद्रनाथांचे मंदिर व त्यांची संजीवन समाधी आहे. तसेच येथून काही अंतरावर भगवान गड आहे व मोहटा देवी हे देवस्थान आहे. तसेच वंजारी समाजात जन्मलेले आणि कानिफनाथ महाराजांचे शिष्य असलेल्या आवजीनाथ महाराजांची समाधी मिरपुर-लोहारे येथे आहे. मढी गावातल्या नदीच्या पलीकडे कानिफनाथ महाराजांचे शिष्य देवेंद्रनाथ यांची समाधी आहे. मढी या गावी होळी ते गुढीपाडवा असे पंधरा दिवस महायात्रोत्सव असतो. त्यावेळी या गावाला लाखो लोक भेट देत असतात. यावेळी वर्षातून फक्त एकदाच गुढीपाडव्याचे दिवशी कानिफनाथ महाराजांच्या संजीवन समाधीचे दर्शन भाविकांना मिळते 
यात्रोत्सव काळात, मढी येथे सुप्रसिद्ध असा गाढवांचा बाजार भरतो.
