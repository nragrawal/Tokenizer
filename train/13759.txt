नऊवारी साडी हा एक भारतीय स्त्रियांचा वस्त्र प्रकार आहे. 
नऊवारी साडी ही पुरुषाच्या धोताराप्रमाणे दिसते. हिची लांबी नऊ वार अथवा गज - अंदाजे )- असल्याने हिला नऊवारी साडी असे म्हटले जाते. ह्या साड्या मुख्यत्वे महाराष्ट्रातील ब्राह्मण समाजातील व शेतकरी महिला नेसतात. ही साडी महाराष्ट्र, कर्नाटक, गोवा इ. राज्यात मुख्यत्वे आढळून येते.
शेतात किंवा इतर कामे करणाऱ्या बायका ही साडी घोट्याच्यावर किंवा गुडघ्याखालपर्यंत नेसतात; तर घरांत, समारंभांसाठी किंवा इतर ठिकाणी ही साडी घोट्याखालपर्यंत नेसली जाते. या साडीच्या दुभागलेल्या काष्टा पद्धतीमुळे काम करण्यास, जलद वावर करण्यास, इतकेच नव्हे तर घोडेस्वारी करण्यासाठीही ही साडी सुरक्षित समजली जाई/ जाते. इतिहासात झाशीची राणी लक्ष्मीबाई, कित्तूरची राणी चेन्नम्मा यांची नऊवारी साडी ही वेशभूषा होती आणि या वेशभूषेतूनच त्या रणांगणावर लढल्या.
नऊवारी साडी नेसलेली किशोरी 
नऊवारी साडी नेसलेल्या भारतीय स्त्रीचे चित्र 
पारंपरिक नऊवारी साडी नेसलेल्या महिला



