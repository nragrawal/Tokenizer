शंकर ऊर्फ काका बडे  हे मराठी कवी होते. हे यवतमाळ येथे राहत. त्यांनी वर्‍हाडी बोलीभाषेतून कविता लिहिल्या.
शंकर बडे हे वर्‍हाडी कविता आणि किस्स्यांचे तसेच एकपात्री कार्यक्रम करत. वर्‍हाडच्या ग्रामीण जीवनातील अनुभव त्यांनी आपल्या बॅरिस्टर गुलब्या या एकपात्री प्रयोगातून साकारले. महाराष्ट्रात त्या एकपात्रीचे तीनशेवर प्रयोग झाले. 
आकाशवाणी-दूरदर्शनसाठी आणि वृत्तपत्रांतून व दिवाळी अंकांतून त्यांनी लेखन केले.
भाग्योदय कला मंडळाच्या शिवरंजनी ऑर्केस्ट्रात त्यांनी निवेदक म्हणून काम केले होते.
