
इगतपुरी हा भारताच्या महाराष्ट्र राज्यातील नाशिक जिल्ह्यातील इगतपुरी तालुक्याचे गाव आहे. येथे महिंद्रा आणि महिंद्रा चा इंजिने बनवण्याचा कारखाना आहे. तसेच ध्यानाचे शिक्षण देणारे विपश्यना केंद्र येथे आहे. हे मुंबई आग्रा महामार्गावरील गाव आहे.
इगतपुरी आणि खंडाळा या दोहोंची उंची साधारण सारखीच म्हणजे जवळपास १९०० फुट आहे.इगतपुरी हे थंड हवेचे ठिकाण म्हणून प्रसिदध झाले आहे.या परिसरातील धबधबे पावसाळ्यात पर्यटकांचे लक्ष वेधून घेतात.
भात हे येथील प्रमुख पीक. या शिवाय परिसरात नागली.तसेच भाजीपाला मोठ्या प्रमाणात पिकवला जातो.
इगतपुरीत मुक्काम करून आजूबाजूला पाहण्यासारख्या जागा म्हणजे अप्पर वैतरणा धरण - २६ कि.मी.,भंडारदरा - ३५ कि.मी.,खोडाळा - ३० कि.मी.,सुंदरनारायण गणेश मंदीर देवबांध- ३५ कि.मी. कि.मी.,याशिवाय कुलंग,अलंग,मदनगड,कळसूबाई,रतनगड या उत्तुंग डोंगररांगा तसेच सांधन दरी,रंधा धबधबा या ठिकाणपासून जवळच आहे.कसारा घाटा जवळ भातसा रिव्ह्रर व्हैली,उंट दरी,पाच धबधबे,असे सुंदर ठिकाणे आहेत.कसारा घाटातील धुके अनुभवणे तर एक रोमांचकारी अनुभव असतो.तसेच इगतपुरी गावाच्या बाहेर डोंगराच्या पायथ्याशी धम्मगिरी हे विप्पश्यना केंद्र आहे .बौद्ध धर्मातील विपश्यना या ध्यानाच्या एका प्रकाराची साधना करण्यासाठी देशातील निरनिराळ्या भागातून,तसेच परदेशांतूनही अनेक लोक येथे येतात.इगतपुरीहुन साधारण ४०-५० किमी अंतरावरील भंडारदरा धरण उत्तम ठिकाण आहे..तसेच घोटी या गावाजवळून कावनई, त्रिंगलवाडी हे एका दिवसात पाहण्यासारखे किल्लेही आहेत.घोटी येथील तांदूळ, मुरमुरे, व भाजीपाला मिळण्याचे प्रसिद्ध ठिकाण आहे.
इगतपुरी जवळच धनुष्यतीर्थ धबधबा, विपश्यना केंद्र पाहण्यासारखे आहे.
कावनई, त्रिंगलवाडी हे एका दिवसात पाहण्यासारखे किल्लेही आहेत.
इगतपुरी हे मध्य रेल्वेचे एक महत्त्वाचे स्थानक आहे.
