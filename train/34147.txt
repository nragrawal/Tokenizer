लॉस एंजेल्स आंतरराष्ट्रीय विमानतळ  अमेरिकेच्या लॉस एंजेल्स शहरातील मुख्य आंतरराष्ट्रीय विमानतळ आहे. शहराच्या केन्द्रापासून आग्नेय दिशेस २६ किमी अंतरावर पॅसिफिक समुद्राकाठी असलेला हा विमानतळ जगातील प्रमुख विमानतळांपैकी एक आहे. २०१२मध्ये हा विमानतळ प्रवाशांच्या संख्येनुसार जगातील सहावा विमानतळ होता. त्यावर्षी येथून ६,३६,८८,१२१ प्रवाशांनी आवागमन केले.येथून निघणार्‍या किंवा येथे येणार्‍या प्रवाशांचा विचार केल्यास हा जगातील सगळ्यात मोठा विमानतळ ठरतो
याला एलएएक्स या नावानेही संबोधले जाते.
एलएएक्सपासून उत्तर अमेरिका, लॅटिन अमेरिका, युरोप, आशिया आणि ऑस्ट्रेलियातील १४६ विमानतळांना सेवा उपलब्ध आहे. पैकी ६९ गंतव्यस्थाने परदेशांतील आहेत. अमेरिकन एअरलाइन्स, डेल्टा एअर लाइन्स आणि युनायटेड एअरलाइन्स या प्रवासीवाहतूक करणार्‍या सगळ्यात जास्त व्यस्त विमानकंपन्या आहेत तर साउथवेस्ट एअरलाइन्स आणि अलास्का एअरलाइन्स या इतर प्रमुख विमानकंपन्या आहेत.


