नागरी युद्धात एकाच देशातल्या संघटीत गटांमध्ये युद्ध असते किंवा संयुक्त राष्ट्रामधल्या एका देशाचे विभाजन झाल्यावर निर्माण झालेल्या दोन नविन देशामधले असते. युद्धामधल्या एका पक्षाला देशावर किंवा काही भागावर नियंत्रण मिळवायचे असते, देशापासून स्वतंत्र व्हायचे असते किंवा देशाचे धोरण बदलायचे असते. लॅटिनमध्ये पहिल्या शतकातल्या रोमन कॅथॉलिक जणराज्यात झालेल्या नागरी युद्धाला बेल्लम सिव्हिल असे संबोधिले जात असे. त्यावरूनच नागरी युद्ध ह्या संज्ञेची व्युत्पत्ती झाली. 
नागरी युद्ध मोठे व तिव्र संघर्षाचे असते. ते संघटित असते व दीर्घकाळ चालते. त्यात बऱ्याचदा सैन्याचा वापर केला जातो. त्यात बऱ्याच जणांचा जीव जाउ शकतो व त्यावर बरीच साधने व खूप पैसा खर्च होउ शकतो.
पहिल्या महायुद्धापुर्वीच्या १९०० ते १९४४ काळात नागरी युद्धे सरासरी दीड वर्षे चालत. पण त्यानंतरची नागरी युद्धे चिघळलेली झाली असून त्यांची सरासरी बरीच दिर्घ होउन ४ वर्षावर जाउन पोचली आहे. नागरी युद्धांची संख्या दुसऱ्या महायुद्धानंतर कमी झालेली असली तरी त्यांच्या दिर्घ काळामुळे एका वेळेस चाललेल्या नागरी युद्धांच्या संख्येत वाढ झालेली आहे. उदहरणार्थ २०व्या शतकाच्या पहिल्या ५० वर्षात एका वेळेस पाचापेक्षा जास्त नागरी युद्धे झाली नाहीत. तेच शीतयुद्धाच्या अखेरीस तोच आकडा २० च्या पलिकडे जाउन पोचला होता. १९४५ नंतर झालेल्या नागरी युद्धांत अडीच कोटीहून अधिक लोकांचा मृत्यु झालेला आहे त्यापेक्षा कितितरी अधिक लोकांना विस्थपित व्हावे लागले आहे. नागरी युद्धामुळे देश् आर्थिक डबघाइला आलेले आहेत. सोमालिया प्रजासत्ताक, बर्मा, युगांडा व अंगोला हे देश नागरी युद्धाने पोखरून निघण्याआधी त्यांचे आर्थिक भवितव्य आशेचे आहे असे म्हटले जात असे.

