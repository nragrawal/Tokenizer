विनय आपटे हे मराठी अभिनेते, नाट्यनिर्माते व दिग्दर्शक होते. मराठी नाटके, चित्रपट, दूरचित्रवाहिनी मालिका तसेच हिंदी चित्रपट व मालिकांमधून यांनी अभिनय केला. यांनी दिग्दर्शित केलेले मी नथुराम गोडसे बोलतोय हे नाटक विषयावरून उठलेल्या वादंगांमुळे लक्षणीय ठरले.
छातीत दुखत असल्याच्या कारणामुळे विनय आपटे यांना ७ डिसेंबर, इ.स. २०१३ रोजी अंधेरी, मुंबई येथील कोकिलाबेन अंबाणी रुग्णालयात दाखल करण्यात आले. तेथे त्याच रात्री भाप्रवे १९:३०च्या सुमारास त्यांचा मृत्यू झाला . मृत्युसमयी ते ६२ वर्षांचे होते.



