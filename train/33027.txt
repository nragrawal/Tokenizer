आल्बेर कामु किंवा काम्यू  हे एक फ्रेंच लेखक, कादंबरीकार आणि तत्त्ववेत्ते होते. १९५७ साली त्यांना नोबेल पुरस्कार देऊन सन्मानित करण्यात आले. त्यांचे नाव अस्तित्ववादी विचारसरणीशी जोडले जात असले तरी त्यांना ते मान्य नव्हते. कुठल्याही विचारसरणीशी बांधील नसल्याचे त्यांनी १५ नोव्हेंबर १९४५ रोजी प्रसिद्ध झालेल्या एका फ्रेंच मासिकातील मुलाखतीत स्पष्ट केले होते. "मी अस्तित्ववादी नाहीच, पण आमचे नाव या विचारसरणीशी जोडले जात असल्याचे पाहून मी आणि सार्त्र अचंबित होतो.... 
कामूचा जन्म अल्जी़रियात एका शेतकरी कुटुंबात झाला. त्याचे वडील सामान्य शेतकरी होते. कामूचे दोन विवाह झाले. त्याची पहिली पत्नी सिमॉ हाई ही होती. पण हा विवाह टिकला नाही. परिणामी कामूचा विवाहसंस्थेवरील विश्वास उडाला. तरीही एका बुद्धिमान गणिती आणि पियानोवादक फ्रान्सिन फॉर या तरुणीशी त्याने विवाह केला, पण तिच्याशी त्याचे सतत खटके उडत. हे नातेही संपले. कामूला कॅथरीन आणि जीन या दोन जुळ्या दोन मुली होत्या.दरम्यान कामूची अनेक प्रेम प्रकरणेही झाली. त्यातील मारिया सीझर्स या स्पॅनिश अभिनेत्रीशी त्याचे प्रकरण गाजले. 
