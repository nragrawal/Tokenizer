पावनखिंड ही रणजित देसाई यांची शेवटची ऐतिहासिक कादंबरी. १९६० नंतरच्या ऐतिहासिक कादंबरीच्या परंपरेतील वेगळी कादंबरी लिहिण्याचा हेतू मनात धरून देसाईंनी ही कादंबरी लिहीली. बाजीप्रभू देशपांडेनी प्राण पणाला लावून घोडखिंड लढवली आणि राजांचे प्राण वाचवले. बाजींनी स्वराज्यासाठी आपल्या निष्ठा आणि पराक्रमाच्या साहाय्याने घोडखिंडीची पावनखिंड बनवली.बाजींच्या दैदिप्यमान देशभक्तीचे, अतुलनीय शौर्याचे, वीरश्रीपूर्ण चित्रण या कादंबरीमध्ये आढळते. या कादंबरीतील स्थळांचे, गडाच्या परिसरातील धामधुमीचे, लढायांचे, जय-पराजयाच्या निमित्ताने पहावयास मिळणाऱ्या आशा-निराशांचे चित्रण योग्य वातावरणनिर्मिती करते. या पार्श्वभूमीवर बाजीप्रभूंच्या वीरमरणाचे करुणरसपूर्ण वर्णन कादंबरीची रसक्ता आणि भावपूर्णता वाढवत नेते. वाक्प्रचार, म्हणी, स्वगत आणि सूचक व नाट्यपूर्ण अर्थाने भरलेले संवाद हे या पुस्तकाचे विशेष जाणवणारे वैशिष्ट्य.शिवशाहीतील पराक्रमी पुरूषावर लिहीली गेलेली मराठीतील पहिली कादंबरी.
