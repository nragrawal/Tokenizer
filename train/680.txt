ऑगस्ट ५, २०१० रोजी चिलेमधील सान होजे खाणीचे छत कोसळून ३३ खाणकामगार जमिनीच्या २,२०० फूट खाली अडकून पडले. प्राथमिक अंदाजानुसार यांना वर काढण्यासाठी ३-४ महिने लागणार होते. ऑक्टोबर १३ रोजी पॅरामेडिक्स खाणीत पोहोचले व ३३पैकी पहिल्या कामगार, फ्लोरेन्सियो आल्विरो यास बाहेर काढण्यात यश आले. यानंतर इतर कामगारांनाही काढले गेले. या बचावकार्याला अंदाजे २ कोटी अमेरिकन डॉलर खर्च आला. पैकी एक तृतियांश खर्च खाजगी देकारातून केला गेला तर उरलेला खर्च खाणमालक आणि चिले सरकारने उचलला.

