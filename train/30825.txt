डॉ. स्नेहसुधा कुलकर्णी एम.ए. पीएच.डी या एक मराठी कथालेखिका, कादंबरीकार, संपादक, गीतकार, कवयित्री आणि प्रकाशिका आहेत. त्या नीहार या वार्षिक दिवाळी अंकाच्या संपादिका असतात. नीहारा प्रकाशन ही त्यांची स्वतःची प्रकाशनसंस्था आहे.

नवीन सदस्यांना मार्गदर्शनहा साचा अशुद्धलेखन, अविश्वकोशीय मजकूर अथवा मजकुरात अविश्वकोशीय लेखनशैली व विना-संदर्भ लेखन आढळल्यास वापरला जातो. कृपया या संबंधीची चर्चा चर्चापानावर पहावी. 
बार्शीसारख्या छोट्या गावात राहणार्‍या स्नेहसुधा कुलकर्णी यांनी वयाच्या अकराव्या वर्षी लिहिलेली ३२ कडव्यांची कविता पुण्यातील एका ख्यातनाम वृत्तपत्रात प्रसिद्ध झाली होती. 
वडिलांचे निधन लवकर झाल्यामुळे स्नेहसुधाताईंचे बालपण अत्यंत खडतर असेच गेले. पण त्या काळातही शिक्षण आणि कविता करणे सुरूच होते. दैवाने त्यांना मिळालेली प्रतिभा त्यांनी वाचनाने व योग्य ते प्रयत्‍न करून फुलवली. 
इंग्रजी व मराठी घेऊन दोन वेळा बी.ए., तर दोन वेळा एम.ए. करून त्यांनी शिवाय बी.एड. केले आहे. त्यानंतर विद्यावाचस्पती, अर्थातच डॉक्टरेट ही पदवी मिळवण्याचेही आव्हानही त्यांनी पूर्ण केले. 
महाविद्यालयीन शिक्षण घेत असतानाच स्नेहसुधा कुलकर्णी यांनी एका मासिकामध्ये संपादनाचे काम सुरू केले. नोकरी करतानाही ती साहित्यक्षेत्रातील कशी असेल याकडे त्यांचे लक्ष होते. स्वबळावर शिक्षण घेऊन त्यांनी शिक्षिकेची नोकरी सुरू केली. शिक्षण क्षेत्रात यशस्वीपणे काम करीत असताना साहित्याची ओढ स्वस्थ बसू देत नव्हतीच. त्यातून ‘नीहार’ हा दिवाळी अंक काढण्याचा निर्णय त्यांनी घेतला. १९७६ साली ‘नीहार’ चा पहिला अंक प्रसिद्ध झाला आणि गेली ३२ वर्षे नियमितपणे त्याचे प्रकाशन होत आहे. 
’नीहार”चा दिवाळी अंक काढत असताना स्नेहसुधा कुलकर्णींनी काही पुस्तके प्रकाशित केली असली तरी खर्‍या अर्थाने इ.स. १९८५ साली त्यांनी प्रकाशन व्यवसायाला रीतसर सुरुवात केली १९८५ साली नीहारा प्रकाशन सुरू झाले आणि पुढील २५ वर्षांत साडेतीनशेपेक्षा जास्त पुस्तके आतापर्यंत ‘नीहारा’ने प्रकाशित केली आहेत. कादंबरी, समीक्षाग्रंथ, बालवाङ्मय, कथासंग्रह, चरित्र, आरोग्यविषयक, धार्मिक, ललित, नाटक अशा सर्व प्रकारच्या साहित्य प्रकारांना स्नेहसुधाताईंनी आपल्या प्रकाशनामध्ये स्थान दिले आहे. 
डॉ. स्नेहसुधा कुलकर्णी यांनी विविध सामाजिक, साहित्यिक संस्थांमध्ये कथाकथनाचे कार्यक्रम केले आहेत. या कार्यक्रमांनीही शतक ओलांडलेले आहे. 
डॉ. स्नेहसुधा कुलकर्णी यांच्या गीतांवर आधारित ‘प्रेमासाठी’ ही ध्वनिफीत प्रकाशित झाली आहे. 
स्नेहसुधा कुलकर्णी, प्रभा सोनवणे, स्वाती सामक व ज्योत्स्ना चांदगुडे आणि मीनल बाठे या पाचजणी मिळून गावोगाव कवितावाचनाचा कार्यक्रम करतात. प्रत्येक साहित्य संमेलनातील कविसंमेलनात स्नेहसुधाबाईंचा सहभाग असतो. आकाशवाणीवरही त्यांचे काव्यगायन होत असते.
बेळगाव येथे ‘मंथन’ या संस्थेच्या वतीने भरवण्यात आलेल्या साहित्य संमेलनाचे अध्यक्षपद स्नेहसुधाबाईंनी भूषवले होते. 
डॉ. स्नेहसुधा कुकलर्णी यांनी ’प्रवाहाविरुद्ध पोहताना’ या नावाचे आत्मचरित्र लिहिले आहे.

