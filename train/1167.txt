फादर हिलरी फर्नांडीस हे मराठीभाषिक कॅथॉलिक ख्रिस्ती धर्मगुरू आहेत. ते नावाजलेले लेखक, गीतकार, संगीतकार, नाटककार, कीर्तनकार व विचारवंत ही आहेत. सध्या ते उत्तन, भायंदर येथील मुक्तिसागर प्रबोधन केंद्राचे संचालक आहेत.
हिलरी फर्नांडीस यांचा जन्म २२ ऑक्टोबर, इ.स. १९३८ रोजी वसई तालुक्यातल्या रमेदी येथील तर्खड गावी झाला. त्यांचे शिक्षण रमेदी येथील प्राथमिक शाळेत आणि पापडी येथील हायस्कुलात झाले. इ.स. १९७० साली त्यांनी कॅथॉलिक धर्मगुरूपदाची दीक्षा घेतली.
