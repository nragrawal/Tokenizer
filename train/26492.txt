गुणक: 16°22′16″N 74°08′19″E / 16.371111°N 74.138611°E / 16.371111; 74.138611
कोनवडे हे कोल्हापूर जिल्ह्यामधील भुदरगड तालुक्यातील एक गाव आहे. २०११च्या जनगणनेनुसार २२८२ लोकसंख्या असलेले हे गाव वेदगंगा नदीच्या किनारी वसले आहे. 
कोनवडे हे कोल्हापूर जिल्ह्यातल्या भुदरगड तालुक्यातील ३३४.१७ हेक्टर क्षेत्राचे गाव असून २०११ च्या जनगणनेनुसार ह्या गावात ४७५ कुटुंबे व एकूण २२८२ लोकसंख्या आहे. ह्याच्या सर्वात जवळचे शहर मुरगुड ११ किलोमीटर अंतरावर आहे. यामध्ये ११९० पुरुष आणि १०९२ स्त्रिया आहेत. यामध्ये अनुसूचित जातीचे लोक २०८ आहेत.ह्या गावाचा जनगणनेतील स्थल निर्देशांक ५६७७५३ आहे.
गावात दोन शासकीय पूर्व-प्राथमिक शाळा, एक शासकीय प्राथमिक शाळा व एक शासकीय कनिष्ठ माध्यमिक शाळा आहे. सर्वात जवळील माध्यमिक शाळा ही मुधाळ येथे ४ किलोमीटर अंतरावर आहे. सर्वात जवळील उच्च माध्यमिक शाळाही मुधाळ येथेच असून सर्वात जवळील पदवी महाविद्यालय बिद्री येथे सुमारे ८ किलोमीटर अंतरावर आहे.
शेती हा येथील लोकांचा प्रमुख व्यवसाय असून नानाविध प्रकारची पिके येथे घेतली जातात. पाण्याची मुबलक उपलब्धता आणि सुपीक जमिन यामुळे प्रामुख्याने ऊस हे पीक येथे मोठ्या प्रमाणात घेतले जाते. पशुपालनही मोठ्या प्रमाणात असून विशेषतः गाय, म्हैस आणि शेळी यांसारखे दुभते प्राणी मोठ्या प्रमाणात पाळले जातात. या प्राण्यांपासून दररोज हजारो लिटर दूध उत्पादित केले जाते. शेती हा प्रमुख व्यवसाय असल्याने येथे शेतीपूरक व्यवसाय जसे की गूळ निर्मिती, दुग्धजन्य पदार्थ बनविणे, फळांचे विविध पदार्थ बनवणे यांसारखे कुटिरोद्योग/लघुउद्योग अल्प प्रमाणात दिसून येतात. दक्षिणेकडे बारमाही वाहणारी वेदगंगा नदी आणि उत्तरकडे असलेला कालवा यामुळे वर्षभर शेतीसाठी आणि पिण्यासाठी मुबलक प्रमाणात पाणी उपलब्ध होते. त्याचप्रमाणे विहिरी आणि तलाव यांच्या माध्यमातून केलेले भूजलाचे उपयोजनही काही ठिकाणी दिसून येते. पक्क्या विटा बनविण्यासाठी आवश्यक असणारी मृदा उपलब्ध असल्याने वीट निर्मितीचा व्यवसायही येथे काही प्रमाणात दिसून येतो.
विविध सांस्कृतिक आणि परंपरागत चालत आलेले सण येथे मोठ्या प्रमाणात साजरे केले जातात. विशेषतः येथील स्थानिक देवता असलेल्या 'यमाईदेवी'ची यात्रा मोठ्या उत्साहात साजरी करण्यात येते. याप्रसंगी विविध सांस्कृतिक कार्यक्रम, त्याचप्रमाणे घोडे, बैल यांसारख्या जनावरांच्या शर्यतींचेही आयोजनही केले जाते. दसऱ्याच्या काळात पत्ते आणि जुगार खेळण्याची आगळीवेगळी आणि इतरत्र फारशी न आढळणारी अनोखी अशी प्रथा येथे बऱ्याच काळापासून चालत आली आहे. या काळात लोक एकत्र येऊन विविथ प्रकारचे पत्यांचे खेळ खेळतात. 
कोनवडे ह्या गावात जमिनीचा वापर खालीलप्रमाणे होतो :
सिंचनाचे स्रोत खालीलप्रमाणे आहेत :
