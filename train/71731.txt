सॅन डियेगो आंतरराष्ट्रीय विमानतळ हा अमेरिकेच्या कॅलिफोर्निया राज्यातील सॅन डियेगो शहरात असलेला विमानतळ आहे.
कॉन्व्हेर या विमानोत्पादक कंपनीचा कारखाना येथून जवळ होता आणि ही कंपनी या विमानतळाचा उपयोग आपल्या चाचण्यांसाठी तसेच तयार झालेली विमाने पोचविण्यासाठी करीत.
येथून साउथवेस्ट एरलाइन्स, अमेरिकन एरलाइन्स, युनायटेड एरलाइन्स, अलास्का एरलाइन्स आणि डेल्टा एर लाइन्स या विमानकंपन्यांची उड्डाणे आहेत. यात अंतर्देशीय गंतव्यस्थानांबरोबरच कॅनडा, मेक्सिको, जपान आणि युनायटेड किंग्डममधील शहरांचा समावेश होतो.
