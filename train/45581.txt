इला रमेश भट या भारतातील असंघटित महिला कामगारांच्यासाठी काम करणाऱ्या एक सामाजिक कार्यकर्त्या आहेत. स्वयंरोजगार करणाऱ्या महिला कामगारांना संघटित करून त्यांचे जीवनमान उंचावण्याचे कार्य इला भट यांनी केले आहे.
इ.स. १९७२ साली इला भट यांनी असंघटित महिला कामगारांसाठी `सेल्फ एम्प्लॉइड वुमेन्स असोसिएशन' ही संघटना स्थापन केली.
प्रस्तावित राष्ट्रीय महिला आयोगाची उद्दिष्टे आणि कार्य ठरविण्याची जबाबदारी इला भट यांच्यावर सोपविलेली होती. त्यासाठी त्यांनी भारतभरातील स्वयंरोजगार करणाऱ्या महिलांच्या भेटी घेऊन श्रमशक्ती अहवाल तयार केला.
