135, काँटीनेंटल बिल्डींग,डॉ. ॲनी बेसंट मार्ग,

झी मराठी ही झी नेटवर्क समूहाच्या मालकीची भारतातील दूरचित्रवाहिनी आहे.
दूरचित्रवाणीच्या झी मराठी वाहिनीची सुरुवात इ.स. १९९९मध्ये झाली. इ.स.२००४पर्यंत ही वाहिनी अल्फा मराठी या नावाने ओळखली जात होती. ही वाहिनी मराठी प्रेक्षकांमध्ये लोकप्रिय आहे. या वाहिनीवर दैनंदिन कथामालिका, चर्चा, पाककृती, प्रवासवर्णनपर मालिका, बातम्या, मराठी चित्रपट आणि क्रीडाविषयक कार्यक्रम दाखवतात.

झी मराठी वाहिनीवर अनेक दैनंदिन कथामालिका दाखवण्यात येतात. आभाळमाया, अवंतिका, श्रीयुत गंगाधर टिपरे, वादळवाट, तू तिथे मी, राधा ही बावरी, मला सासू हवी, उंच माझा झोका, अशा अनेक मालिकांनी या वाहिनीच्या लोकप्रियतेत मोठा वाटा उचलला आहे.
प्रत्येक महिन्यातील एका रविवारी "महासिनेमा" अंतर्गत एका लोकप्रिय नवीन मराठी सिनेमाचे दाखविला जातो. आतापर्यंत महासिनेमामध्ये श्वास, अगं बाई अरेच्चा!, आई, सातच्या आत घरात हे चित्रपट दाखवण्यात आले आहेत.
आता या महासिनेमाच्या ऐवजी वर्ल्ड टेलिव्हिजन प्रीमियर या नावाने नवे मराठी चित्रपट दाखवले जातात. या अंतर्गत आत्तापर्यंत फँड्री, लोकमान्य, टाईमपास, टाईमपास 2, दुनियादारी, डॉ. प्रकाश आमटे, सिंधूताई सपकाळ, फास्टर फेणे इत्यादी चित्रपट दाखवले आहेत. 
झी मराठी वाहिनीने रिॲलिटी शो ही संकल्पना मराठी वाहिनीवर पहिल्यांदा आणली, आणि अल्पावधीतच प्रेक्षकांनी तिला डोक्यावर घेतले. वाहिनीने आत्तापर्यंत अनेक रिॲलिटी शोजची अनेक यशस्वी पर्वे सादर केली आहेत. 
मराठी संगीत कलेला प्रोत्साहन देण्यासाठी, मराठी युवा गायकांना जगासमोर आणण्यासाठी झी ने "सा रे ग म प" या कार्यक्रमाची सुरुवात केली. "सा रे ग म प" या कार्यक्रमाने तब्बल १२ पर्वे साजरी केली. यामध्ये वेगवेगळे विषय ठेवले गेले. त्याची संक्षिप्त माहिती पुढील प्रमाणे :-
या पर्वाचे परीक्षक गायिका देवकी पंडित, रॉकस्टार अवधूत गुप्ते, संगीतकार अजय-अतुल इत्यादी दिग्गज व्यक्तींनी भूषवले.
१. अलिबागची लिटिल मॉनिटर मुग्धा वैशंपायन,२. आळंदीची लिटिल मास्टर कार्तिकी गायकवाड,३. लातूरचा फ्युजन म्युझिक डायरेक्टर रोहित राऊत,४. पुण्याची अँग्री यंग गर्ल आर्या आंबेकर,५. रत्नागिरीचा मोदक प्रथमेश लघाटे.
या कार्यक्रमातूनच पडद्यावरून घराघरांत पोहोचलेल्या केतकी माटेगांवकरने तर संगीताबरोबरच मराठी चित्रपटांद्वारे प्रेक्षकांची मने जिंकली.
गायिका वैशाली सामंत, व गायक-संगीतकार अवधूत गुप्ते या पर्वांचे परीक्षक होते.
झी नेटवर्क आणि मराठी सुपरस्टार सचीन पिळगांवकर यांच्या संयुक्त विद्यमाने साकारला डान्सचा महामंच "एकापेक्षा एक" :-
'एकापेक्षा एक'ने मराठी नृत्य कलेला अनेक रत्ने बहाल केली. महाराष्ट्र ही नानावधी कलांची खाण म्हणली जाते. या खाणीतून सर्वोत्कृष्ट निवडणे म्हणजे मोठे कठीण काम; पण ही जबाबदारी लीलया पेलली ती महागुरू सचिन पिळगावकरांनी. त्यामुळे मराठी इंडस्ट्रीला सॅड्रिक डिसूझा, आशीष पाटील, फुलवा खामकर यांसारख्या डान्स कोरिओग्राफरची भेट मिळाली.
हास्य हे सर्व रोगांवरचं, तणावावरचं रामबाण औषध आहे असं म्हटलं जाते. हे सार्थ ठरविण्यासाठी झी साकारला हास्याचा पहिला मराठी रिॲलीटी शो "हास्यसम्राट".या कार्यक्रमाची एकूण 2 पर्वं सादर झाली. पहिल्या पर्वाचे विजेते साताऱ्याचे दिपक देशपांडे हे विजयी झाले, तर दुसऱ्या पर्वाचे मिरजेचे अजीत कोष्टी हे विजेते झाले. या कार्यक्रमाचे सूत्रसंचालन प्रसिद्ध अभिनेता जितेंद्र जोशी याने केले. तर परिक्षक म्हणून अभिनेते मकरंद अनासपूरे व ज्येष्ठ कवी अशोक नायगांवकर यांनी जबाबदारी पार पाडली.


सह्याद्री • झी मराठी • ई टीव्ही मराठी • मी मराठी • झी २४ तास • ए.बी.पी. माझा • झी टॉकीज • आयबीएन-लोकमत • साम मराठी • स्टार प्रवाह 
