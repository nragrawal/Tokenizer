राधिका आपटे ही मराठी अभिनेत्री व नाट्यकलाकार आहे. मराठी नाटके व चित्रपटांसोबत तिने बंगाली, हिंदी या अन्य भाषांमधील चित्रपटांमधूनही अभिनय केला आहे.
राधिका आपटे मूळची पुण्याची असून पुण्यातील फर्ग्युसन महाविद्यालयातून तिचे शिक्षण झाले. त्यानंतर ती पुण्यातील 'आसक्त' या मराठी नाट्यसंस्थेमध्ये दाखल झाली. तू, पूर्णविराम, मात्र रात्र आणि कन्यादान इत्यादी मराठी नाटकांमधून तिने अभिनय केला. २००९ साली भारतातील सर्वोत्कृष्ट राष्ट्रीय चित्रपटाचा पुरस्कार मिळवलेल्या 'अंतहीन' या बंगाली चित्रपटामध्ये तिने 'बृंदा' नावाची व्यक्तिरेखा साकारली होती.
