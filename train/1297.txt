मार्ग १ हा मुंबई मेट्रो ह्या मुंबई शहरातील जलद परिवहन प्रणालीचा एक मार्ग आहे. ११.४ किमी लांबीचा हा मार्ग संपूर्णपणे उन्नत स्वरूपाचा असून त्यावर एकूण १२ स्थानके आहेत. वर्सोवा ते घाटकोपर दरम्यान धावणारा मार्ग १ मुंबईच्या पूर्व उपनगरांना पश्चिम उपनगरांसोबत जोडणारा महत्त्वाचा दुवा आहे. ₹४,३२१ कोटी इतका खर्च करून बांधण्यात आलेल्या ह्या मार्गाचे उद्घाटन ८ जून २०१४ रोजी करण्यात आले. आजच्या घडील रोज सुमारे २.३ लाख प्रवासी ह्या सेवेचा वापर करतात. मुंबई मेट्रो वन प्रायव्हेट लिमिटेड ही ह्या मार्गाची चालक कंपनी आहे.
मेट्रोच्या ह्या मार्गावर १२ स्थानके असून ती सर्व उन्नत स्वरूपाची आहेत. 

