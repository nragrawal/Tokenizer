हापूस ही एक आंब्याची जात आहे. हापूस आंबा त्याच्या उत्तम स्वाद व अप्रतीम गोडीसाठी प्रसिद्ध आहे. रत्नागिरी आणि देवगड परिसरातील हापूस जगप्रसिद्ध आहे.
अफोन्सो दि आल्बुकर्क या पोर्तुगीज दर्यावर्दी वरुन या आंब्याला अल्फान्सो हे नाव मिळाले. याचा अपभ्रंश होऊन भारतीय भाषांमध्ये याला हापूस असे म्हणतात.
हापूसचे उत्पादन पश्चिम भारतात प्रामुख्याने कोकणात होते. याचा मोसम एप्रिल व मे मध्ये असतो. महाराष्ट्रातील रत्नागिरी, देवगड व गुजरातमधील वलसाड, नवसारी येथील हापूस आंबे उत्तम मानले जातात.
हापूस पासून आंबापोळी, आंबावडी, आमरस, आम्रखंड इत्यादी पदार्थ बनवले जातात.
हापूस आंब्याला भौगोलिक निर्देशांकासाठी तत्वता मान्यता मिळाली आहे.
देवगड हापूस आंबा व रत्नागिरी हापूस आंबा असे दोन स्वतंत्र भौगोलिक निर्देशांक हापूस आंब्याला बहाल करण्यात आले आहे.
भौगोलिक निर्देशांक
