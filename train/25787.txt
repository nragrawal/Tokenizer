
डॉनल्ड जॉन ट्रम्प, सिनियर हे अमेरिका देशाचा राष्ट्राध्यक्ष आहे. पेशाने उद्योगपती व दूरचित्रवाणी अभिनेता राहिलेल्या ट्रम्प यांनी ८ नोव्हेंबर २०१६ रोजी झालेल्या २०१६ अमेरिकन अध्यक्षीय निवडणूकीत डेमोक्रॅटिक पक्षाच्या हिलरी क्लिंटनचा पराभव करून राष्ट्राध्यक्षपद मिळवले.
राजकारणाचा कोणताही अनुभव नसलेला तसेच आजवर कोणतेही प्रशासकीय पद न सांभाळलेल्या ट्रम्प यांनी अनपेक्षितरित्या २०१६ रिपब्लिकन पक्ष प्राथमिक निवडणूक जिंकून रिपब्लिकन पक्षाचे नामांकन मिळवले. सार्वत्रिक निवडणुकीपूर्वी सर्व राजकीय निरीक्षकांनी हिलरी क्लिंटन ही निवडणुक जिंकणार असल्याचे भाकित केले होते. क्लिंटन-केन जोडीला मताधिक्य मिळाले परंतु इलेक्टोरल कॉलेजमध्ये अधिक मते मिळवून ट्रम्प-पेन्स जोडीने विजय मिळवला.
