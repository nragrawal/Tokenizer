मराठी पुस्तके डॉट ऑर्ग हे मराठीत असलेले खुले व अभिजात वाङ्मय लोकांना मुक्तपणे वाचता यावे, त्याचा मुक्तपणे प्रसार व्हावा याकरिता पुढाकार घेतलेले संकेतस्थळ आहे. येथे असलेली मराठी पुस्तके वाचकांना मोफत उपलब्ध असतात. निर्मितीत सहभाग करून एखाद्या ई-पुस्तकाची निर्मिती करणे हे या चळवळीतले मुख्य कार्य आहे. या स्थळावर पुस्तकांचा शोध घेता येतो, आणि पुस्तके उतरवूनही घेता येतात.. 
मराठी पुस्तके डॉट ऑर्ग या स्थळाने अनेक योजना आखल्या आहेत. त्या अंतर्गत ज्ञानेश्वर, तुकाराम, केशवसुत, महात्मा फुले, लोकमान्य टिळक, किर्लोस्कर, राजवाडे, ह. ना. आपटे अशा लेखकांचे साहित्य मराठीतून उपलब्ध करून देण्याची योजना आहे. 
येथे असलेली पुस्तके प्रामुख्याने प्रताधिकारमुक्त किंवा प्रताधिकारविरहित असतात. मराठीत अभिजात तरीही दुर्मिळ आणि प्रताधिकारमुक्त असे भरपूर साहित्य आहे. ते वाचकांना फारसे उपलब्ध नाही. काही नावाजलेली वाचनालये सोडल्यास, वाचण्यासाठी हे साहित्य जवळपास उपलब्ध नाही. या चळवळीच्या माध्यमातून या साहित्याची जागतिक उपलब्धता वाढेल.
=== ऐतिहासिक === 
ज्ञानेश्वरांवर इतर लेखकानी केलेले लेखन व संदर्भ सूची
