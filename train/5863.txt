
नवीन सदस्यांना मार्गदर्शनहा साचा अशुद्धलेखन, अविश्वकोशीय मजकूर अथवा मजकुरात अविश्वकोशीय लेखनशैली व विना-संदर्भ लेखन आढळल्यास वापरला जातो. कृपया या संबंधीची चर्चा चर्चापानावर पहावी. 
कविकुलगुरू कालिदास यांनी दोन महाकाव्यांची निर्मिती केली आहे. त्यात रघुवंशाम आणि कुमारसंभवम यांचा समावेश होतो. तसेच त्यांनी अभिद्ज्ञान शाकुन्तलम, विक्रमोर्वशियम आणि मालविकाग्निमित्रम या नाटकांची तसेच मेघदूतम आणि ऋतुसंहार या दोन खंदकाव्यांची निर्मिती केली आहे. 
महाकवी कालिदास यांनी कुमारसंभवाम या काव्यातील पंचम सर्गात पार्वतीच्या तपश्चर्येचं वर्णन आणि बटुरूपात आलेले शिव व पार्वती यांच्यातील संवादाचं वर्णन केलं आहे. या पंचम सर्गात पार्वतीने केलेली तपश्चर्या आणि फलस्वरूप मृत्यूला जिंकणाऱ्या पतीची प्राप्ती याचे सुंदर वर्णन केले आहे. 
वापूर्वीरुपाक्षमलक्ष्यजन्माता दिगम्बरत्वेन निवेदितं वसु
वरेषु याद्बाल मृगाक्षि मृग्यते तद्स्ति किं व्यस्तमपि त्रिलोचने
पंचम सर्गातील हा श्लोक बटुरूपी शिव यांनी बोललेल्या वचनांवर आधारित आहे. पार्वतीची अंतिम परीक्षा घेण्यासाठी म्हणून बटूचे रूप घेऊन आलेल्या शिवाने आपल्याच अमंगलतेचे वर्णन पार्वतीच्या समक्ष करण्यास सुरवात केली. ते म्हणाले, " हे पार्वती, वैवाहिक मंगलरक्षकसुत्र युक्त तुझा कोमल हात त्या सर्पकंकण धारण केलेल्या शिवाने पकडला तर तू कशी सहन करशील? तुझा नववधूचा शृंगार आणि कोमल वस्त्र उत्तरीय आणि त्याचा ते पांघरलेला गजचर्म ज्यातून रक्ताचे थेम्ब खाली सांडत आहेत असं तुला कसं शोभेल बरं? तुझ्या वक्षस्थलावर सुगंधित असं हस्तीचंदनाचा लेप आणि तो चितेचे भस्म. मऊ फुलांच्या पायघड्यांवर विहरणारी तू आणि स्मशानात राहणारा तो. हा संबंध कसा काय जमणार? 
कन्या वरायाते रूपं, माता वित्तम पिता श्रुतं
बांधवः कुलामिच्छन्ति मिष्टान्नामीतरे जने 
या सर्वांपैकी तर इथे काहीच नाही. तो महादेव शिव कलापी आहे. त्याचे डोळे विकृत आहेत. तिसऱ्या डोळ्याने जो संपूर्ण जगाला भस्म करू शकतो, ज्याच्या जन्माचा कुणी आगापिछा नाही, पैसे मिळवतो म्हणावं तर दिगंबर राहतो असा तो अमंगल शिव तुझ्यासाठी मुळीच योग्य नाही. हे मृगाक्षी, वराच्या संबंधी जे जे गुण बघायचे असतात, त्यांपैकी एकही गुण शिवाजवळ नाही. असा अमंगळ शिव तुला पती म्हणून मिळाला तर तुझे कसे होईल? " अशा प्रकारे बटुरूप घेऊन आलेल्या शिवाने स्वतःच स्वतःची निंदा केली. आणि हे ऐकून पार्वतीचे मन आणि तिची निष्ठा विचलित होते आहे का याची परीक्षा केली. 
तं वीक्ष्य वेपथुमति सरसांगयष्टी निक्षेपणाय पदामुधृतंमुदवहंन्ति 
मार्गाचल व्यक्तीकरा कुलीतेव सिंधु शैलाधिरजतनया न ययौ न तस्थौ 
शिवाच्या अमंगलतेचे वर्णन ऐकून देखील पार्वती आपल्या निश्चय वरून विचलित झाली नाही. आपल्या आराध्याची अशी अवहेलना, त्यांची निंदा पार्वतीला सहन झाली नाही. प्रतिकूल बोलणाऱ्या त्या ब्रह्मचाऱ्यावर कंपित अधरांनी आपला क्रोध दर्शवित तीक्ष्ण नजरेनी तिने त्याच्या कडे पहिले. म्हणाली, " निश्चयानेच आपण त्या परमार्थरूप परब्रह्म शिवाला जाणत नाही. शिव हे संपत्तीचे उगमस्थान आहे. स्मशानात राहात असले तरीही तिन्ही लोकांचे स्वामी आहेत. भयंकर रूपात असलेत तरी पवित्र आहेत. चिताभस्म लावतात पण ते भस्म त्यांच्या अंगावरून खाली पडलं तर देवताही मस्तकावर धारण करतात हे आपण जाणत नाही का? "
असा म्हणून पार्वती आपल्या सखीला म्हणाली कि, " हे सखी, यांना थांबाव. जो श्रेष्ठांची निंदा करतो आणि जो ऐकतो ते दोघेही पापाचे भागीदार असतात. नाहीतर मीच इथून निघते. "
असे बोलून पार्वती निघणार तोच तिची अविचल निष्ठा आणि प्रेम पाहून प्रसन्न झालेल्या भगवान शंकरांनी आपल्या मूळ रूपात येऊन तिचा हात धरला. भगवंतांना पहिला मात्र आणि आता तिचा शरीर कापायला लागलं. घाम फुटला. पुढे जाण्यासाठी पाय उचलला होता खरा पण गती थांबली. नदीचा मार्ग मधेच थांबवा तसं झालं. ती पाऊल पुढे टाकू शकेना आणि धड उभी राहू शकेना. व्याकुळ झाली. 
भगवान शिव अचानक समोर प्रगत झाले तेव्हा पार्वतिचता स्थितीचं असं वर्णन महाकवी कालिदास यांनी आपल्या कुमारसंभव या महाकाव्यातील पंचम सर्गात केलं आहे.
