ऑलिंपियास्टेडियोन हे जर्मनी देशाच्या म्युनिक शहरामधील एक स्टेडियम आहे. इ.स. १९७२ मध्ये बांधले गेलेले हे स्टेडियम १९७२ उन्हाळी ऑलिंपिक स्पर्धेसाठी वापरले गेले. १९७४ फिफा विश्वचषक व युएफा यूरो १९८८ स्पर्धांमधील अनेक महत्त्वाचे सामने येथे खेळवले गेले. तसेच युएफा चँपियन्स लीगमधील १९७९, १९९३ व १९९७ सालांमधील अंतिम फेरीचे सामने सामने येथे खेळवण्यात आले होते.
२००६ साली अलायंझ अरेना उघडण्यापूर्वी एफ.से. बायर्न म्युन्शन व टे.एस.फाउ. १८६० म्युन्शेन ह्या दोन फुटबॉल क्लबांचे ऑलिंपियास्टेडियोन हे यजमान मैदान होते.
