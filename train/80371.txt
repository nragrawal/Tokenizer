गुणक: 48°56′11″N 2°21′17″E / 48.93639°N 2.35472°E / 48.93639; 2.35472
सेंत-देनिस हे फ्रान्स देशाच्या पॅरिस महानगरामधील एक शहर आहे. हे शहर पॅरिसच्या ९.४ किमी उत्तरेस इल-दा-फ्रान्स प्रदेशाच्या सीन-सेंत-देनिस विभागात वसले आहे. 
१.०५ लाख लोकसंख्या असलेले सेंत-देनिस येथील स्ताद दा फ्रान्स ह्या स्टेडियमसाठी प्रसिद्ध आहे. १९९८ फिफा विश्वचषकासाठी बांधल्या गेलेल्या ह्या स्टेडियममध्ये अंतिम सामना खेळवण्यात आला होता. सध्या फ्रान्स फुटबॉल संघ आपले यजमान सामने येथूनच खेळतो.
सेंत-देनिस पॅरिस मेट्रोच्या चार मार्गांनी पॅरिस व इतर उपनगरांसोबत जोडले गेले आहे.
