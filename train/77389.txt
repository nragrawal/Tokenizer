सर मायकल केन हे एक प्रसिद्ध इंग्रजी अभिनेते आहेत. केनने शंभरापेक्षा जास्त चित्रपटांतून काम केले आहे तसेच १९६०पासून प्रत्येक दशकात अकादमी पारितोषिकांसाठी त्यांच्या नावाचे नामांकन झाले आहे. हॉलिवूडचे १९६०, ७० आणि ८० चे दशक केन ह्यांच्या अभिनय कौशल्य, सादरीकरण आणि टिकांनी गाजले आहेत. २००० साली राणी एलिझाबेथ दुसरी हिच्या हस्ते त्यांना मानाचा नाइटहूड हा किताब त्यांच्या चित्रपटातील योगदानाबद्दल बहाल करून त्यांना गौरविण्यात आले. केन हे त्यांच्या कॉकनी उच्चारशैली साठी प्रसिद्ध आहेत.
केनचे मूळ नाव मॉरिस जोसेफ मिकलव्हाईट, जुनियर आहे.
