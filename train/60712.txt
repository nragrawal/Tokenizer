गुणाकर मुळे  हे हिंदी आणि इंग्लिश भाषांमध्ये वैज्ञानिक साहित्य लिहिणारे मराठी लेखक होते. 
महाराष्ट्राच्या अमरावती जिल्ह्याच्या सिंधू बुजुर्ग गावी ३ जानेवारी, इ.स. १९३५ रोजी मुळ्यांचा जन्म झाला. मराठी भाषिक असूनही त्यांनी पन्नास वर्षांपेक्षा अधिक काळ हिंदी भाषेत लेखन केले. त्यांची सुमारे ३५ पुस्तके प्रकाशित झाली आहेत. ते राहुल सांकृत्यायन यांचे शिष्य होते. त्यांनी हिंदीमध्ये सुमारे ३,००० लेख लिहिले आहेत आणि इंग्लिश भाषेमध्ये २५०हून अधिक लेख लिहिले आहेत. 
१६ ऑक्टोबर, इ.स. २००९ रोजी मांसपेशीच्या एका दुर्लभ आजाराने त्यांचे नवी दिल्लीमध्ये निधन झाले.
दोन मुली, एक मुलगा आणि पत्नी असा त्याचा परिवार आहे.
मुळ्यांना हिन्दी अकादमीचा साहित्यकार सम्मान, बिहार शासनाचा कर्पूरी ठाकुर स्मृति सम्मान, केंद्रीय हिंदी संस्थानाचा आत्माराम पुरस्कार, असे पुरस्कार लाभले आहेत. 

