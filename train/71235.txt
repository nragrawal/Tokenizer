सर्वात महान भारतीय हे सीएनएन आयबीएन आणि हिस्ट्री टिव्ही १८ या दुरचित्रवाहिन्यांसोबत आऊटलुक मॅगझीन व रिलायंस मोबाईलद्वारे आयोजित केले गेलेले एक सर्वेक्षण होते. भारतीय जनतेच्या आयुष्यात क्रांतिकारी बदल घडवून आणणारा भारतीय स्वातंत्र्य आणि महात्मा गांधी यांच्यानंतरचा ‘सर्वात महान भारतीय कोण’? या संकल्पनेवर जून इ.स. २०१२ ते ऑगस्ट इ.स. २०१२ दरम्यान हे सर्वेक्षण आयोजित करण्यात आले होते. ११ ऑगस्ट रोजी या सर्वेक्षणाचे निष्कर्ष जाहीर झाले आणि त्यांत डॉ. बाबासाहेब आंबेडकर यांना सर्वांत जास्त पसंतीची मते मिळाली.
सीएनएन-आयबीएन व हिस्ट्री 18 या नामांकित दूरचित्रवाहिन्यांनी भारताला स्वातंत्र्य मिळाल्यानंतर भारतीय समाजजीवनाच्या वेगवेगळ्या क्षेत्रातील १०० नामवंतांची यादी केली, ज्यूरींनी यातील ५० नावे निवडून यामध्ये सर्वात महान भारतीय कोण? असा सवाल जनतेसमोर ठेवला होता. दूरध्वनी, मोबाईल फोन व इंटरनेटद्वारे मत नोंदविण्याचे आवाहन करण्यात आले. सर्वेक्षणासाठी एसी नेल्सन या कंपनीची मदत घेण्यात आली. या कंपनीने भारतातील १५ शहरातील नागरिकांची मते दोन टप्प्यात जाणून घेतली. याव्यतिरिक्त वेगवेगळ्या क्षेत्रातील २८ नामांकित व्यक्तींना ज्यूरी म्हणून नेमण्यात आलं. त्यांनाही पसंतीक्रम नोंदविण्यास सांगण्यात आलं होतं. लोकांची मतं, मार्केट रिसर्च आणि ज्यूरी अशा सर्वेक्षणाच्या तीन पद्धतीतून निघालेले निष्कर्ष वेगवेगळे आहेत. मात्र तिन्ही सर्वेक्षणाचा एकंदरीत निष्कर्ष डॉ. बाबासाहेब आंबेडकरांना ‘‘द ग्रेटेस्ट इंडियन’’ ठरवून गेला आहे. एकंदरीत निष्कर्षात पहिल्या दहामध्ये बाबासाहेबांनंतर एपीजे अब्दुल कलाम, वल्लभभाई पटेल, जवाहरलाल नेहरू, मदर तेरेसा, जे.आर.डी. टाटा, इंदिरा गांधी, सचिन तेंडुलकर, अटलबिहारी वाजपेयी आणि लता मंगेशकर यांच्या नावाला पसंती मिळाली होती. सर्वसामान्य लोकांनी डॉ. बाबासाहेब आंबेडकरांना ‘द ग्रेटेस्ट इंडियन’ ठरविले. लोकांच्या मतांमध्ये बाबासाहेब पहिल्या, अब्दुल कलाम दुसऱ्या, तर वल्लभ भाई पटेल तिसऱ्या क्रमांकावर आहेत. एकूण सर्वेक्षणात जवळपास दोन कोटी लोकांनी वेगवेगळ्या माध्यमातून आपली मते डॉ. बाबासाहेब आंबेडकरांना नोंदविल्याचा सीएनएन-आयबीएन व हिस्ट्री १८ या वाहिन्यांचा दावा आहे.
मिळालेल्या मतांसह पहिल्या १० महान भारतीयांची यादी खालिलप्रमाणो आहे. या सर्वांना भारतरत्न पुरस्काराने सन्मानित करण्यात आले आहे.
सर्वेक्षणासाठी निवडलेले मूळ पन्नास भारतीयांची यादी

í
