कै. डॉ. अनुराधा पोतदार या मराठीतील एक कवयित्री होत्या.. या वि.द. घाटे यांच्या पुत्री तर दत्त यांची नात होत. अनुराधा पोतदारांचा मुलगा डॉ. प्रियदर्शन पोतदार आणि मुलगी यशोधरा पोतदार-साठे हेही कवी आहेत. डॉ. अनुराधा पोतदार यांनी ’दत्तकवी’ या नावाचे आपल्या आजोबांचे चरित्र लिहिले आहे. कवितेसोबत अनुराधाबाई ललितलेखन, कथा-कविता संपादन, प्रस्तावना, वैचारिक लेखन, समीक्षा यांतही अधिक रमल्या.
अनुराधा पोतदार यांनी मराठीचा अर्थविचार विषयावर प्रबंध लिहून पीएच.डी. केली आहे आणि त्या इ.स. १९८३पासून पुण्याच्या स.प. महाविद्यालयात मराठीचे अध्यापन करीत होत्या. त्यांनी एकूण ६ पुस्तकांचे संपादन केले आहे.
