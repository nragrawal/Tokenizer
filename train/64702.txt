इंटरस्टेट ८० तथा आय-८० हा अमेरिकेतील महामार्ग आहे. देशाच्या साधारण मध्यभागातून भागात पूर्व-पश्चिम धावणारा हा रस्ता कॅलिफोर्निया राज्यातील सान फ्रांसिस्को शहराला न्यू जर्सी राज्यातील टीनेक शहराला जोडतो. याचे पूर्वेचे टोक न्यू यॉर्क शहरापासून ४ मैल अंतरावर आहे. संपूर्ण देश पार करणारा हा महामार्ग अमेरिकेतील दुसऱ्या क्रमांकाचा सगळ्यात लांब इंटरस्टेट महामार्ग आहे.
हा महामार्ग २,८९९.५४ मैल लांबीचा असून तो कॅलिफोर्निया, नेव्हाडा, युटा, वायोमिंग, नेब्रास्का, आयोवा, इलिनॉय, इंडियाना, ओहायो, पेनसिल्व्हेनिया आणि न्यू जर्सी राज्यांतून जातो.
