
विलार्ड मिट रॉम्नी  हा एक अमेरिकन उद्योगपती व राजकारणी आहे. रॉम्नी इ.स. २००३ तो इ.स. २००७ सालांदरम्यान मॅसेच्युसेट्सराज्याचे गव्हर्नर होता. रिपब्लिकन पक्षाचे सदस्य असणाऱ्या रॉम्नी ह्याने २०१२ अमेरिकन राष्ट्राध्यक्ष निवडणूकीसाठी रिपब्लिकन पक्षाचे नामांकन मिळवले. परंतु ६ नोव्हेंबर, इ.स. २०१२ रोजी घेण्यात आलेल्या ह्या निवडणूकीमध्ये विद्यमान राष्ट्राध्यक्ष बराक ओबामा ह्यांनी रॉम्नीला पराभूत करून अध्यक्षपद राखले.
मिट रॉम्नी ह्यांचा जन्म मिशिगन राज्यातील डेट्रॉईट शहरात झाला. त्यांचे वडील जॉर्ज डब्ल्यू. रॉम्नी हे स्वत: एक यशस्वी उद्योगपती, राजकारणी व १९६३ ते १९६९ दरम्यान मिशिगन राज्याचे राज्यपाल होते. युटामधील ब्रिघॅम यंग विद्यापीठातील शिक्षणापूर्वी १९६६ साली मिट रॉम्नी मॉर्मन धर्माचा प्रसार करण्यासाठी ३० महिने कालावधीकरिता फ्रान्समध्ये वास्तव्यास होते.
