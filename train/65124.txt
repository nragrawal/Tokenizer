वॉटर पाईप रेल्वे स्थानक हे मध्य रेल्वेच्या मुंबई मंडळातील माथेरान डोंगरी रेल्वे या अरुंदमापी लोहमार्गावरील एक स्थानक आहे. 
नेरळ-माथेरान-नेरळ दरम्यान धावणाऱ्या सर्व गाड्या येथे थांबा घेतात.
हे स्थानक एक 'तांत्रिक थांबा' असून येथे तिकीट खिडकी नाही. या स्थानकापासूनचे किंवा या स्थानकापर्यंतचे तिकीट उपलब्ध होत नाही.पूर्वीच्या काळी जेव्हा नेरळ-माथेरान-नेरळ दरम्यान धावणा-या गाड्या वाफेच्या इंजिनावर धावायच्या तेव्हा या स्थानकात इंजिनात पाणी भरले जायचे. आजही येथे ती पाण्याची टाकी व नळ दिसतो.
