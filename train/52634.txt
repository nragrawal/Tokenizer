प्रांगार ) हे घनरूप अधातू मूलद्रव्य आहे. जगातील मुख्य पदार्थ हे कार्बनपासून बनलेले आहेत.
प्रांगार मूलद्रव्याची ३ समस्थानिके आहेत, प्रांगार-१२, प्रांगार-१३, प्रांगार-१४ . त्यातले प्रांगार-१२ आणि प्रांगार-१३ ही दोन स्थिर समस्थानिके आहेत, पण प्रांगार-१४ हा किरणोत्सर्गी समस्थानिक आहे. त्याचा अर्धा जीवन काल ५७३० वर्षांचा आहे. प्रांगार-१४ चा हा गुणधर्म वापरून पुरातन वस्तूचे कालमापन करतात. 
अंतर्गत बांधणीमुळे प्रांगार वेगवेगळ्या प्रकारची रूपे दाखवतो. उदा० काळा कोळसा व चमकणारा हिरा ही एकाच प्रांगाराची दोन रूपे आहेत. पण अंतर्गत बांधणीमुळे त्यांत जमीन-अस्मानाचा फरक जाणवतो. 




