जंबिया म्हणजे खंजिरासारखे एक अरबी पात्याचे शस्त्र होय. याला बाकदार, थोटके व २ ते ३ इंच रुंदीचे पाते असते. याची मूठ गेंड्यांच्या शिंगांपासून अथवा लाकडापासून बनवतात. जंबिया ठेवण्यासाठी लाकडी किंवा चामडी म्यान असते.
अरब देशांत व प्रामुख्याने येमेनात हे शस्त्र पुष्कळ प्रचलित असून पुरुषांच्या पेहेरावाचा भाग म्हणून बाळगले जाते. येमेनी लग्नांमध्ये वऱ्हाडी पुरुषांनी हातांत जंबिये धरून नृत्य करण्याची रीत आहे.
म्यानासकट जंबिया, येमेन
ओमान येथील बाजारातल्या एका दुकानात लावलेले जंबिये
जंबिया कमरेला खोचलेला येमेनी अरब पुरुष
लग्नानिमित्त हाती जंबिये धरून नाचणारे अरब वऱ्हाडी

