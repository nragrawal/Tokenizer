
ओमर बाँगो हा गॅबन देशातील एक राजकारणी व देशाचा दुसरा राष्ट्राध्यक्ष होता. १९६७ ते मृत्यूपर्यंत २००९ पर्यंत ४१ वर्षांहून अधिक काळ राष्ट्राध्यक्षपदावर राहणारा बाँगो जगातील सर्वाधिक काळ सत्तेवर राहिलेल्या राष्ट्रप्रमुखांपैकी एक आहे.
गॅबनमधील खनिज तेल व इतर नैसर्गिक संपत्तीमुळे बाँगोच्या कार्यकाळात गॅबनची भरभराट झाली परंतु त्यामधील मोजकाच निधी जनतेपर्यंत पोचला. बाँगो व त्याच्या कुटुंबियांनी कोट्यावधी रुपयांची अफरातफर केल्याचे आरोप त्याच्यावर झाले होते. बाँगोचे फ्रान्ससोबत विशेष जवळीकीचे संबंध होते.
८ जून २००९ रोजी बार्सिलोना येथे बाँगोचे कर्करोगाने निधन झाले. त्याचा मुलगा अली बाँगो ओंडिंबा हा गॅबनचा विद्यमान राष्ट्राध्यक्ष आहे.
