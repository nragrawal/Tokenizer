मराठी अभिमानगीत हे मराठीतील एक गीत आहे. हे गीत मराठी कवी सुरेश भट यांनी लिहिले असून कौशल इनामदार यांनी त्यास संगीत दिले आहे. ३५६ गायक, एक गाणे, एक गीतकार, एक चाल, एक ताल असे या गाण्याचे स्वरूप आहे.
ज्याला ४५० पेक्षा अधिक कलाकारांनी आपला आवाज बहाल केला आहे, असे मराठी अभिमानगीत हे बहुधा एकमेव गाणे असावे. . हे गाणे मराठी अभिमानगीत या अल्बममध्ये ठाण्यात २७ फेब्रुवारी, इ.स. २०१० रोजी, मराठी भाषा दिनी प्रकाशित झाले. 
मराठी अभिमानगीत हे ११२ प्रथितयश गायक-गायिकांनी व ३५६ होतकरू समूहगायकांनी गायले आहे. प्रख्यात शास्त्रीय गायिका आरती अंकलीकर-टिकेकर,शाहीर विठ्ठल उमपांपासून अवधूत गुप्ते, सलील कुलकर्णी, स्वानंद किरकिरे, अजित परब, स्वप्नील बांदोडकर, आर्या आंबेकर, मुग्धा वैशंपायनपर्यंत गायक गायिका तसेच अशोक पत्की, श्रीधर फडकेंपासून मिलिंद जोशी, मिथिलेश पाटणकरांपर्यंत बरेच संगीतकार या शिवाय अमराठी असलेले गायक-गायिका हरीहरन, शंकर महादेवन, महालक्ष्मी अय्यर अशा अनेकांनी अतिशय प्रेमाने यात सहभाग घेतला आहे. हे गाणे मुंबई, चेन्नई व ठाणे येथील ३ स्टुडियोंमध्ये ध्वनिमुद्रित झाले आहे. या ध्वनिमुद्रणात १२ ध्वानिकी अभियंत्यांचा व ६५ वादक कलाकारांचा सहभाग आहे.
या गाण्यात २५०० हून जास्त व्यक्तींचा प्रात्यक्षिक वा अ-प्रात्यक्षिक सहभाग आहे.
लाभले अम्हास भाग्य बोलतो मराठीजाहलो खरेच धन्य ऐकतो मराठीधर्म, पंथ, जात एक जाणतो मराठीएवढ्या जगात माय मानतो मराठी
आमुच्या मनामनात दंगते मराठीआमुच्या रगारगात रंगते मराठीआमुच्या उराउरात स्पंदते मराठीआमुच्या नसानसात नाचते मराठी
आमुच्या पिलापिलात जन्मते मराठीआमुच्या लहानग्यात रंगते मराठीआमुच्या मुलामुलीत खेळते मराठीआमुच्या घराघरात वाढते मराठी
आमुच्या कुलाकुलात नांदते मराठीयेथल्या फुलाफुलात हासते मराठीयेथल्या दिशादिशात दाटते मराठीयेथल्या नगानगात गर्जते मराठी
येथल्या दरीदरीत हिंडते मराठीयेथल्या वनावनात गुंजते मराठीयेथल्या तरुलतात साजते मराठीयेथल्या कळीकळीत लाजते मराठी
येथल्या नभामधून वर्षते मराठीयेथल्या पिकांमधून डोलते मराठीयेथल्या नद्यांमधून वाहते मराठीयेथल्या चराचरात राहते मराठी
कौशल इनामदार यांनी मूळ कवितेमधील शेवटचे कडवे गाळले आहे. ते पुढीलप्रमाणे आहे:
पाहुणे जरी असंख्य पोसते मराठीआपुल्या घरीच हाल सोसते मराठीहे असे कितीक खेळ पाहते मराठीशेवटी मदांध तख्त फोडते मराठी


