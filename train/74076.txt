भारताच्या लोकसभेचे अध्यक्ष हा भारतीय संसदेच्या लोकसभा ह्या कनिष्ठ सभागृहाचा अध्यक्ष व सभापती आहे. प्रत्येक लोकसभेच्या पहिल्या अधिवेशनादरम्यान नवनिर्वाचित लोकसभा सदस्यांपैकी एकाची अध्यक्षपदी निवड केली जाते. लोकसभा अध्यक्षाचा कार्यकाळ ५ वर्षाचा असून साधारणपणे तो सत्ताधारी पक्षाचाच सदस्य असतो. लोकसभेचे कामकाज सुरळीत चालवण्याची व शिस्त राखण्याची जबाबदारी अध्यक्षावर असते. कामकाजामध्ये सतत व्यत्यय आणणाऱ्या सदस्यांना तात्पुरते निलंबित करण्याचा हक्क देखील अध्यक्षाला आहे. लोकसभा अध्यक्ष लोकसभेपुढे अनेक विधायके व ठराव मांडतो व त्यावर चर्चा व मतदान घडवून आणतो.
सुमित्रा महाजन ह्या लोकसभेच्या विद्यमान अध्यक्ष आहेत.
