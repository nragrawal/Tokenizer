
विल्यम पिट, चॅटहॅमचा पहिला अर्ल हा ब्रिटिश राजकारणी व युनायटेड किंग्डमचा पंतप्रधान होता.
या विल्यम पिटने फ्रेंच व इंडियन युद्धादरम्यान परराष्ट्रसचिवपदावर असताना कीर्ती मिळवली.अमेरिकेतील पेनसिल्व्हेनिया राज्यातील पिट्सबर्ग शहराला याचे नाव आहे. याशिवाय न्यू हॅम्पशायरमधील पिट्सबर्ग व व्हर्जिनियातील पिट्‌सिल्व्हेनिया काउंटीलाही याचेच नाव आहे. चॅटहॅमचा पहिला अर्ल असल्याने ते नाव न्यू जर्सीतील चॅटहॅम गावाला व चॅटहॅम विद्यापीठाला देण्यात आले.
या विल्यम पिटच्या मुलाचे नावही विल्यम पिट होते व तोही युनायटेड किंग्डमचा पंतप्रधान होता, म्हणून वडिलांना थोरला पिट तर मुलास धाकटा पिट म्हणतात.
