
हिदेकी तोजो  हा जपानाच्या सैन्यातील सेनापती व दुसर्‍या महायुद्धच्या कालखंडात जपानाचा ४०वा पंतप्रधान होता.
तोजो दुसर्‍या महायुद्धाच्या काळात पंतप्रधानपदावर होता. दुसर्‍या महायुद्धात अमेरिका दोस्त राष्ट्रांच्या बाजूने उतरण्यासाठी निमित्त ठरलेल्या पर्ल हार्बरावरील हल्ल्यांसाठी काहीजण तोजोस जबाबदार धरतात. महायुद्ध संपल्यावर तोजोला युद्धगुन्हेगार म्हणून फाशी दिली गेली. मृत्यूपूर्वी तोजोने महायुद्धातील आपल्या निर्णयांची जबाबदारी स्वीकारली व शांततेचा पुरस्कार केला.
