चेतन दत्ताजी गायकवाड हा पुण्याच्या दत्ताजी गायकवाड नावाच्या बांधकाम व्यावसायिकाचा मुलगा. महाबळेश्वर येथील केट्सपॉईंटवरून पाय घसरल्याने त्याचा अपघाती मृत्यू झाला. चेतन गायकवाड याचे महाबळेश्वर व येथील निसर्ग सौंदर्यावर अतोनात प्रेम होते. त्याच्या स्मरणार्थ गायकवाड परिवार आणि त्यांच्या मिळकती व कंपन्यांचे ट्रस्टीज, भागीदार व कमिटी मेंबर अनेक सामाजिक उपक्रम व संस्था चालवितात. महाबळेश्वरजवळचे मेटगुदाड हे गायकवाड परिवाराचे मूळ गाव आहे. त्या गावी त्यांनी एक हायस्कूल काढले आहे.
