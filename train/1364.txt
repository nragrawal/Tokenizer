पांडवलेणी किंवा त्रिरश्मी लेणी ही नाशिक मधील लेणी आहेत.

पांडवलेणी ही सुमारे इ.स. १२०० च्या दरम्यान खोदलेल्या बौद्ध लेणी आहेत. भारत सरकारने या लेण्यांना महाराष्ट्रातील राष्ट्रीय संरक्षित स्मारक म्हणून दिनांक ३ एप्रिल, इ.स. १९१६ रोजी घोषित केलेले आहे. सातवाहन राजांनी या गुहा खोदण्यासाठी वेळोवेळी दान दिले असा उल्लेख येथील शिलालेखात आढळून येतो. 
यात अनेक गुहा असून काही गुहा विशॆषत: त्यांतील स्त्रियांचे अलंकार आणि वस्त्रे अतिशय कलाकुसरीनी कोरलेली आहेत. या गुहांमध्ये संपूर्ण सुस्थितीतले एक प्रमुख चैत्यगृह आहे. त्याचे पूर्व दिशेचे प्रवेशद्वार चांगल्या स्थितीत आहे.
पश्चिमेकडील काही लेण्यांचे बांधकाम अर्धवट राहिलेले दिसून येते.
या लेणी पाहण्यास फी आकारली जाते. तसेच या टेकडीवर प्राचीन काळी केलेली पाण्याची टाके आहेत, परंतु ही पिण्याच्या पाण्याची सोय नसू शकते. 
या टेकडीवर आता वनखात्याने वृक्षराजी वाढवली आहे.
पांडवलेण्यांवरून नाशिक शहराचे विहंगम दृश्य दिसते. टेकडीखाली दादासाहेब फाळके स्मारक आहे. पांडवलेण्यांना वर जाण्यासाठी पायऱ्यांची बांधलेली वाट आहे. वर चढण्यास सुमारे ३० मिनिटे वेळ लागतो.
पंचवटी, मध्यवर्ती बसस्थानक तसेच नाशिकरोड येथून पांडव बौद्ध लेण्यांसाठी बसेस सुटतात. अंबडला जाणाऱ्या बसने येथे उतरता येते.तसेच नाशिक दर्शन ही बसही येथे आपला थांबा घेते.


