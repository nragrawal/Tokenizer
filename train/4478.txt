

‘हा क्षण’, ‘अनामिका’ लिहिणारे नवसाहित्यिक ‘विशाल समाधान इंगळे’ यांच्या लिखाणात सर्वप्रथम या प्रकारच्या रचना दिसून येतात.
अगदी अल्पकाळातच हा नविन काव्यप्रकार लोकप्रिय झाला असून इतर अनेक कविंनीही या प्रकारात रचना केल्या आहेत. काही निवडक कवितांचे संकलन करुन विशाल इंगळे यांनी ‘सायली’ याच नावाने नुकताच एक कवितासंग्रह प्रकाशित केला आहे. या संग्रहात एकूण २८ कविंच्या कवितांचा समावेश करण्यात आला आहे. 
५ ओळी, ९ शब्द, आशययुक्त. असा फक्त ९ शब्दांचा आणि पाच ओळींचा हा नियमबध्द पण तितकाच सोपी काव्यप्रकार.
मी
तुझ्यात गुंतलो
न माझा राहिलो
आता सर्वकाही
तूच
- विशाल इंगळे
-
वाटते
तुला भेटल्यावर. ..
आता कुणा का. ..?
भेटायचे. .. बोलायचे. ..
जाणायचे. ..
- विशाल इंगळे
चिमणीचं
झाडावर घर
चिमणा रानात दूर
मनात हुरहुर 
दोघांच्या
- प्रा. तुकाराम पाटील
- 
दरवळतो 
आजही तुझ्या 
आठवणींचा पारिजातक मनात 
उमटेना परिभाषा 
प्रेमाची 
- उज्वला कोल्हे
- 
नदीचा 
एक किनारा
कधीच भेटत नाही
दुसर्‍या किनार्‍याला
शेवटपर्यंत
- व्यंकटेश काटकर
- 
आताशा 
मागत नाही
मी माझ्या सावलीला
या आयुष्यभराची
सोबत
- विशाल लोणारी
 
