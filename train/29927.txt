आमूर ही पूर्व आशियामधील एक प्रमुख नदी आहे. आमूर नदी रशिया व चीन देशांच्या सीमेजवळ आर्गुन व शिल्का ह्या दोन प्रमुख नद्यांच्या संगमामधून निर्माण होते. रशिया व चीनची आग्नेय सीमा आमूरवरूनच आखली गेली आहे. तेथून आमूर पूर्वेकडे व उत्तरेकडे वाहत जाऊन साखालिन बेटाजवळ प्रशांत महासागराला मिळते. एकून २,८२४ किमी लांबीची आमूर ही जगातील दहाव्या क्रमांकाची लांब नदी आहे.
खबारोव्स्क हे आमूरवरील प्रमुख शहर आहे.

