दादर हे मुंबई शहरामधील सर्वात वर्दळीचे व एक प्रमुख रेल्वे स्थानक आहे. दादर स्थानक मुंबई उपनगरी रेल्वेच्या मध्य व पश्चिम ह्या दोन्ही मार्गांवर असून उपनगरी रेल्वेखेरीज पश्चिम रेल्वे व मध्य रेल्वेवरील अनेक लांब पल्ल्याच्या रेल्वेगाड्या देखील दादरहून सुटतात. मुंबईहून पुणे, वडोदरा तसेच नाशिककडे जाणाऱ्या बव्हंश गाड्यांचा तर मुंबईकडे जाणाऱ्या सर्व गाड्यांचा दादरला थांबा आहे. या स्थानकाचे “चैत्यभूमी” असे नामांतर व्हावे यासाठी आंबेडकरवादी जनता सतत मागणी करत आलेली आहेत. येथून चैत्यभूमी अवघी १५ मिनिटांच्या अंतरावर आहे.
दादर स्थानकावरील ताण कमी करण्यासाठी मध्य रेल्वेवर लोकमान्य टिळक टर्मिनस व पश्चिम रेल्वेवर वांद्रे टर्मिनस चालू करण्यात आले.
