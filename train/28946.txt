तीस्ता ही भारताच्या सिक्कीम राज्यामधील प्रमुख नदी आहे. सिक्कीमच्या उत्तर भागात भारत-चीन देशांच्या सीमेजवळ हिमालय पर्वतामध्ये उगम पावणारी तीस्ता दक्षिण व आग्नेय दिशांना ३०९ किमी वाहत जाऊन बांगलादेशाच्या रंगपूर जिल्ह्यात ब्रह्मपुत्रेला मिळते. सिक्कीम व पश्चिम बंगाल राज्यांची सीमा तीस्तावरून ठरवण्यात आली आहे. जलपाईगुडी व कालिंपोंग ही उत्तर बंगालमधील प्रमुख शहरे ह्याच नदीच्या काठावर वसली आहेत.
