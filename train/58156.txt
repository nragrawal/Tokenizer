गोंदिया जंक्शन हे भारत देशाच्या गोंदिया शहरामधील मुख्य रेल्वे स्थानक आहे. गोंदिया शहर भौगोलिक दृष्ट्या भारताचे केंद्र असल्यामुळे गोंदिया हे देशामधील सर्वात महत्त्वाच्या स्थानकांपैकी एक आहे. भारतीय रेल्वेचा पूर्व-पश्चिम धावणारा हावडा−नागपूर−मुंबई रेल्वेमार्ग गोंदियामधूनच जातो. गोंदिया-जबलपूर ह्या रेल्वेमार्गाचे पूर्णपणे ब्रॉडगेजमध्ये रूपांतर झाल्यानंतर दिल्ली-चेन्नई गाड्या गोंदियामार्गे धावू शकतील. ह्यामुळे गोंदियाचे महत्त्व वाढीस लागण्याची क्षमता आहे.
