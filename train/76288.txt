अनंत दामले ऊर्फ नूतन पेंढारकर हे एक नाटकांत काम करणारे गायक नट होते. मराठी संगीत नाटकांत काम करू इच्छिणार्‍या सुमती टिकेकर यांच्यासारख्या अनेकांना त्यांनी नाट्यसंगीताचे शिक्षण दिले. अनंत दामले यांनी सुमारे २१०० नाट्यप्रयोगांत नारदाची भूमिका केली. स्वातंत्र्यवीर सावरकरांनी दामले यांना नूतन पेंढारकर हे नाव दिले. अनंत दामले स्त्री-भूमिकाही करत. ते एक उत्तम नाट्यदिग्दर्शक होते.
