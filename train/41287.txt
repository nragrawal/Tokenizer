आयना का बायना हा इ.स. २०१२ साली प्रदर्शित झालेला, समित कक्कड दिग्दर्शित मराठी चित्रपट आहे. हिपहॉप नृत्यशैलीतील नाचांमुळे विशेष प्रसिद्ध पावलेल्या या चित्रपटात ९ युवक नृत्यकलाकारांसोबत सचिन खेडेकर, अमृता खानविलकर, संतोष जुवेकर, राकेश बापट आणि गणेश यादव यांनी अभिनय केला आहे.
चित्रपटाच्या प्रदर्शनानंतर संवादलेखकांच्या श्रेयनामावलीवरून संवादलेखक सचिन दरेकर व दिग्दर्शक समित कक्कड यांच्यादरम्यान मतभेद व वाद उद्भवले . चित्रपटाचे सर्व संवाद आपण नव्याने लिहून दिले असतानाही, आपल्यासह अन्य तीन संवादलेखकांचीही नावे चित्रपटाच्या श्रेयनामावलीत आहेत, असे दरेकरांचे म्हणणे होते. तर चित्रपटासाठी ज्यांनी केवळ दोन प्रसंगही लिहून दिलेले असतील, अशांचाही उल्लेख श्रेयनामावलीत आवश्यक होता, असे समित कक्कडांचे मत होते .


