आणखी एक वार्षिक स्वरूपाचे काम या ब्राह्मण संस्था करतात. ते काम म्हणजे श्रावण पौर्णिमेला ब्राह्मणांना त्यांची जानवी बदलण्याची सोय करणे. या श्रावणीसाठी काही संस्था मैदाने, शाळांच्या खोल्या, सभागृहे वगैरे भाड्याने घेतात आणि भिन्‍न भिन्‍न प्रकारच्या ब्राह्मणाना वेगवेगळ्या वेळेला वेगवेगळ्या स्थानी बोलावून त्यांच्यातल्या ज्येष्ठ ब्राह्मणाकरवी इच्छुक ब्राह्मणांची जानवी बदलवून घेतात. श्रावण पौर्णिमेला माटुंगा, ठाणे, डोंबिवली या आणि भावनगर, अहमदाबाद बिकानेर आदी शहरांमधील ब्राह्मणबहुल विभागांत इकडून तिकडे लगबगीने जाणाऱ्या ब्राम्हणांची रेलचेल असते.
