इसोरोकु यामामोतो  हा जपानचा दर्यासारंग होता. हा दुसऱ्या महायुद्धादरम्यान जपानी आरमाराचा सरसेनापती तसेच नेव्हल मार्शल जनरल या पदांवर होता.
यामामोतो जपानच्या शाही आरमारी अकादमी तसेच हार्वर्ड विद्यापीठाचा विद्यार्थी होता.
दुसऱ्या महायुद्धाच्या सुरुवातीस यामामोतो सरसेनापतीपदावर होता. याने पर्ल हार्बर आणि मिडवेच्या लढायांचे नियोजन केले होते. युद्धाच्या ऐनभरात अमेरिकेच्या गुप्तहेरांनी याच्या विमानाचा मार्ग अचूक हेरला व अमेरिकन वायुसेनेने हे विमान तोडून पाडले. यातच यामामोतोचा मृत्यू झाला.
