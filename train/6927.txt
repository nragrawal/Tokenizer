काचीन हे म्यानमार देशातील सर्वात उत्तरेकडील राज्य आहे. त्याच्या उत्तरेस चीन देशातील तिबेट प्रदेश, पूर्वेस चीनमधील युन्नान प्रदेश, दक्षिणेस शान राज्य आणि पश्चिमेस सागाइंग प्रदेश व भारतातील अरुणाचल प्रदेश राज्य आहे. काचीन राज्याचे क्षेत्रफळ ८९,०४१ चौ.कि.मी. असून म्यिटक्यिना शहर ही राजधानी आहे. 
काचीन राज्यात म्यानमारमधील खाकाबो राझी हे सर्वोच्च शिखर आहे.
काचीन राज्याची लोकसंख्या १२ लाख असून बहुतांश लोक हे काचीन वंशाचे आहेत. सुमारे ५८.५% लोक हे बौद्ध धर्म पाळतात आणि ३८.३% लोक ख्रिश्चन धर्म पाळतात. जिंगफाॅ ही येथील पारंपारिक तसेच संपर्काची भाषा आहे.
