अलगर्द हा दक्षिण खगोलार्धातील एक तारकासमूह आहे. हा तारकासमूह ३००० उ. अक्षांशाच्या पलीकडे हा दिसत नाही. यात एकही मोठा तारा नाही. यातील सर्वांत मोठ्या आल्फा ताऱ्‍याची प्रत तीन आहे. यमुना तथा इरिडानस या समूहातील अग्रनद या पहिल्या प्रतीच्या ताऱ्‍याच्या आग्नेयेस हा तारकासमूह असतो. या समूहाच्या पूर्वेस मोठा मॅगेलनी मेघ व मलयाचल, पश्चिमेस कारंडव व छोटा मॅगेलनी मेघ, उत्तरेस जालक आणि दक्षिणेस अष्टक असे समूह आहेत. नोव्हेंबरमध्ये महाराष्ट्रात दक्षिण क्षितिजाजवळ ताऱ्यांच्या नकाशाच्या मदतीने यातील आल्फा तारा पाहणे शक्य होते.
