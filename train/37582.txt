अ‍ॅम्स्टरडॅम विमानतळ श्चिफोल हा नेदरलँड्स देशामधील सर्वात मोठा व प्रमुख आंतरराष्ट्रीय विमानतळ आहे. हा विमानतळ अ‍ॅम्स्टरडॅम शहराच्या ९.१ किमी नैऋत्येस नूर्द-हॉलंड प्रांतामधील हार्लेमरमीर ह्या शहरामध्ये स्थित आहे. २०१२मध्ये ५ कोटींहून अधिक प्रवाशांची वाहतूक करणाऱा श्चिफोल विमानतळ युरोपातील चौथ्या तर जगातील १६व्या क्रमांकाचा वर्दळीचा विमानतळ आहे.
येथे एकच मोठा प्रवासी टर्मिनल आणि चार समांतर धावपट्ट्या आहेत. 

