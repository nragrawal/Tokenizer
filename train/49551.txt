खरोसा हे लातूर जिल्यातील औसा तालुक्यातले गाव आहे. हे गाव लातूर-निलंगा रस्त्यावर लातूरपासून ४५ किमी अंतरावर आहे. गावाच्या पुढे रस्त्याला लागून असलेल्या छोट्या डोंगरावर १२ लेणी आहेत. महामार्गावरून थेट लेण्यांपर्यंत जाण्यासाठी रस्ता बनवलेला आहे.
येथे इ.स. सहाव्या शतकातील कोरीव लेणी व शैलगृहे आहेत. लातूर-बिदर रस्त्यापासून सुमारे ४ किमी अंतरावर असलेल्या टेकडीवर ही लेणी कोरलेली आहेत.येथे एकूण १२ गुंफा असून ही जांभा प्रकारच्या दगडांमध्ये कोरलेली आहेत. या दगडाच्या मोठ्या प्रमाणात होणाऱ्या नैसर्गिक झिजेने आणि लेण्यांबद्दल असलेल्या अनास्थेमुळे ही नामशेष होण्याच्या मार्गावर आहेत. लेणी अपूर्ण आहेत. सुरुवातीस बौद्ध लेणी आहेत. यांचे प्रवेशद्वार लोखंडी जाळीच्या दरवाजाने बंद केलेले असल्यामुळे आत जाता येत नाही. बुद्धमूर्तीच्या खाली चौथरा बांधलेला व नित्य पूजाअर्चा चालू असलेली दिसते.
पहिले लेणे बौद्ध लेणे असून लेण्याच्या बाहेर स्तुपाचा उरलेला भाग पाहायला मिळतो. लेण्यात बुद्ध मूर्ती आहे. येथे शिवलिंग आहे, त्याची स्थापना नंतर केलेली आहे.
लातूर येथून ४३ किमीवर व औसा येथून २३ किमी अंतरावर खरोसा गाव आहे. तेथे ही लेणी आहेत.



