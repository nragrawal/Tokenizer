बालखाश सरोवर हे मध्य आशियातील खंडामधील सर्वात मोठे व जगातील १३व्या क्रमांकाचे मोठे सरोवर आहे. कझाकस्तानच्या आग्नेय भागात स्थित असलेल्या बालखाश सरोवराला ह्या खोऱ्यामधील सात नद्या येऊन मिळतात तर सरोवरातील पाण्याचा बहिर्वाह केवळ बाष्पीभवनाद्वारे होतो. एक छोटी सामुद्रधुनी बालखाशला दोन भागांमध्ये विभागते. सरोवराच्या पश्चिम भागातील पाणी गोडे तर पूर्व भागतील पाणी खारे आहे. सुमारे ६६,००० लोकसंख्या असलेले बालखाश हे ह्या सरोवराच्या काठावर वसलेले सर्वात मोठे शहर आहे.
सोव्हियेत राजवटीने बालखाश सरोवराला पाणी पुरवणाऱ्या नद्या सिंचनासाठी इतरत्र वळवल्यामुळे अरल समुद्राप्रमाणे येथील पाण्याचा साठा देखील आटत चालला आहे. 
