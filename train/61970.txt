आपल्याला १००% कॉपीराइटमुक्त पब्लीक डॉमेन इतिहास संशोधनातील केवळ प्रमाण संशोधन साधने अथवा मूळ ग्रंथ इंटरनेटवर उपलब्ध करून देणे शक्य असल्यास विकिपीडियाच्या विकिस्रोत या मुक्तस्रोत बन्धू प्रकल्पात आपल्या अशा योगदानाचे आणि परिश्रमाचे स्वागत असेल. विकिस्रोतावर काय चालेल ?प्रताधिकारमुक्त दस्तऐवज
अहमदनगरच्या निजामाचा वजीर, दुसरा सलाबतखान याची कबर अहमदनगर शहराजवळील शहा टेकडीवर आहे.
अहमदनगर शहरापासून पूर्वेला दहा किलोमीटर दूर, अहमदनगर-पाथर्डी रस्त्यावर ९०० फूट उंचीच्या शाह डोंगरावर चांदबिबीचा महाल या नावाने ओळखली जाणारी एक अष्टकोनी वास्तू आहे. लोक गैरसमजुतीने या वास्तूला चांदबिबीचा महाल म्हणत असले, तरी वस्तुत: ती दुसऱ्या सलाबतखानाची कबर आहे.
दुसऱ्या सलाबतखानाने १५८० मध्ये हा तीन मजली महाल बांधला.या महालाची इमारत तीन मजली असून चिरेबंदी व अष्टकोनी आहे. इमारतीची उंची ७० फूट आहे. महालाच्या जमिनीखाली एक तळमजला आहे. इमारतीच्या भिंतींना तिरप्या फटी असल्याने दिवसभर या इमारतीत सूर्याची किरणे पोचतात.
सलाबतखान, हा इसवी सनाच्या १५५५ मध्ये गादीवर आलेला चौथा निजाम मूर्तजा याचा वजीर होता. वेडसर मूर्तजाने त्याच्या चंगीजखान या वजिराला संशयावरून मृत्युदंड दिला, आणि त्याच्या जागी १५७९ मध्ये सलाबतखानची नेमणूक केली होती. या दुसऱ्या सलाबतखानाने अहमदनगर शहरात खापरी नळातून पाणी आणले. हा सलाबतखान अहमदनगरमध्ये तेथील लोकांना त्या काळी आवडत असे.सलाबतखानने अहमदनगर शहराजवळ शहा टेकडीवर महालही बांधला. या महालात त्याच्या मृत्यूनंतर त्याची कबर बनवली गेली.
या कबरीला ४ मार्च, इ.स. १९०९ रोजी राष्ट्रीय संरक्षित स्मारक म्हणून घोषित करण्यात आले.
