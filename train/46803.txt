तिळगूळ हा तीळ आणि गूळ यांपासून बनवलेला एक खाद्यपदार्थ आहे. हा खाद्यपदार्थ लाडवाच्या किंवा वडीच्या रूपात तयार केला जातो. मकर संक्रांतीला तिळगूळ वाटण्याची विशेष पद्धत आहे.
तिळगूळ एकमेकांना देताना "तिळगूळ घ्या गोड बोला"असे म्हटले जाते. एकमेकातील द्वेष, राग ,वैर आणि कटुता विसरून एकमेकांशी स्नेहसंबंध वाढते रहावेत यायचे प्रतीक म्हणून तिळगूळ दिला जातो.
मकरसंक्रांत सणाच्या काळात उत्तरायणात हवेमध्ये गारठा असतो, हिवाळा ऋतू सुरु असतो. त्यामुळे तीळ आणि गूळ यांचे मिश्रण हे शरीराला उष्णता मिळवून देते.
तिळगूळ तयार करण्याच्या विविध पद्धती आहेत. 


