वसुंधरा राजे शिंदे ह्या भारतामधील राजस्थान राज्याच्या विद्यमान मुख्यमंत्री आहेत. ह्यापूर्वी डिसेंबर २००३ ते डिसेंबर २००८ दरम्यान त्या ह्या पदावर होत्या. त्या राजस्थानच्या पहिल्या महिला मुख्यमंत्री आहेत.
वसुंधरा राजेंचा जन्म ८ मार्च १९५३ रोजी मुंबईमध्ये झाला. विजयाराजे शिंदे आणि ग्वाल्हेरचे महाराजा जिवाजीराव शिंदे यांच्या कन्या आहेत. ग्वाल्हेरच्या मराठा राजघराण्याच्या त्या वारसदार आहेत. त्यांचे शालेय शिक्षण प्रेझेंटेशन कॉन्व्हेंट, कोडाईकॅनल,तामिळनाडू येथे झाले. मुंबईच्या सोफिया कॉलेजमधून अर्थशास्त्र आणि राज्यशास्त्र या विषयात पदवी शिक्षण घेतले.
१९८२ मध्ये वसुंधरा राजेंचा सक्रिय राजकारणात प्रवेश झाला. त्यांच्या राजकारणातील सहभागात त्यांची माता विजयाराजे सिंधिया यांची निर्णायक भूमिका होती. भारतीय जनता पक्षात अनेक संघटनात्मक पदे सांभाळल्यानंतर १९८५ मध्ये त्या राजस्थानच्या विधानसभेवर निवडून गेल्या. १९८९ पासून सलग चार वेळा झालावाड, राजस्थान मतदारसंघातून लोकसभेत निवडून गेल्या.
पूर्व राजस्थानमधील ढोलपूरच्या राजघराण्यातील हेमंत सिंग यांच्यासोबत १७ नोव्हेंबर १९७२ रोजी त्यांचा विवाह झाला. विवाहपश्चात एका वर्षातच त्या विभक्त झाल्या.आपल्या निवडणुक प्रचारादरम्यान अनेकदा ढोलपूरच्या जाट राजघराण्यासोबत असलेल्या संबंधांचा त्यांनी उल्लेख केला आहे. मुख्यमंत्री पदाची धुरा हाती घेतल्यानंतर त्यांच्या रिक्त झालेल्या लोकसभेच्या झालावाड मतदारसंघातून त्यांचे पुत्र दुष्यंत सिंग निवडून आले.
आंध्र प्रदेश: एन. चंद्रबाबू नायडूअरुणाचल प्रदेश: पेमा खांडूआसाम: सर्बानंद सोनोवालबिहार: नितीश कुमारछत्तीसगड: भूपेश बघेलदिल्ली: अरविंद केजरीवालगोवा: मनोहर पर्रीकरगुजरात: विजय रूपाणीहरियाणा: मनोहर लाल खट्टरहिमाचल प्रदेश: वीरभद्र सिंह
जम्मू आणि काश्मीर: मेहबूबा मुफ्तीझारखंड: रघुवर दासकर्नाटक: सिद्धरामय्याकेरळ: पिनाराई विजयन मध्य प्रदेश: कमल नाथमहाराष्ट्र: देवेंद्र फडणवीसमणिपूर: एन. बीरेन सिंहमेघालय: कॉनरॅड संगमामिझोरम: पु ललथनहवलानागालॅंड: टी.आर. झेलियांग
ओडिशा: नवीन पटनायकपुडुचेरी: व्ही. नारायणसामीपंजाब: अमरिंदर सिंहराजस्थान: अशोक गेहलोतसिक्किम: पवनकुमार चामलिंगतामिळ नाडू: के. पळणीस्वामीतेलंगणा: के. चंद्रशेखर रावत्रिपुरा: माणिक सरकारउत्तर प्रदेश: योगी आदित्यनाथउत्तराखंड: त्रिवेंद्र सिंह रावतपश्चिम बंगाल: ममता बॅनर्जी
