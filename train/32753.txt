सँड्रा बुलक ही एक अमेरिकन सिने अभिनेत्री आहे. १९८७ सालापासून हॉलिवूडमध्ये कार्यरत असणारी बुलक हॉलिवूडमधील सर्वाधिक मानधन असलेल्या अभिनेत्यांपैकी एक आहे. १९९४ सालच्या स्पीड ह्या लोकप्रिय चित्रपटामध्ये नायिकेची भूमिका करून बुलक प्रकाशझोतात आली. २००९ सालच्या द ब्लाइंड साईड ह्या चित्रपटामधील भूमिकेसाठी तिला ऑस्कर व गोल्डन ग्लोब पुरस्कार मिळाले.
२०१५ साली पीपल्स ह्या नियतकालिकाने बुलक हिला जगातील सर्वात सुंदर स्त्री असा किताब दिला.
