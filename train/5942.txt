स्टीव डॉड, हा मूलवासी ऑस्ट्रेलियन नट आहे. तो सात दशकांपासून ऑस्ट्रेलियन मूलवासी लोकांच्या भूमिका करण्यासाठी प्रसिद्ध आहे. मूळचा पशुपाल व रोडियो पटू असणाऱ्या स्टीवला प्रख्यात ऑस्ट्रेलियन अभिनेता चिप्स राफर्टी याने प्रथम चित्रपटांत संधी दिली. कोरिया युद्धादरम्यान ऑस्ट्रेलियन लष्करात असतांना त्याचे चित्रपटांमधील काम सहा वर्षांसाठी खंडित झाले होते. तसेच वंशभेदामुळे व सतत एकाच प्रकारच्या भूमिका मिळाल्यामुळे त्याची कारकीर्द काहीशी मर्यादितच राहिली.
त्याने अनेक प्रसिद्ध ऑस्ट्रेलियन चित्रपटांमधून भूमिका केल्या आहेत. यामध्ये गॅलिपोली व द चँट ऑफ जिम्मी ब्लॅकस्मिथ या चित्रपटांचा समावेश होतो. द कोका-कोला किड, क्विगली डाऊन अंडर आणि द मॅट्रिक्स यासारख्या ऑस्ट्रेलियात निर्मित आंतरराष्ट्रीय चित्रपटांमधूनही त्याने लहान भूमिका केल्या आहेत. होमिसाइड आणि रश यासारख्या जुन्या ऑस्ट्रेलियन दूरचित्रवाणी मालिकांमध्ये तसेच नजिकच्या काळातील द फ्लाइंग डॉक्टर्स या मालिकांमध्ये त्याची भूमिका होती.
