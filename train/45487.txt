हे महाविद्यालय पश्चिम महाराष्ट्रामधील एक प्रमुख शासकीय वैद्यकीय महाविद्यालय असून या महाविद्यालयामध्ये पदवी व पदव्योत्तर वैद्यकीय अभ्यासक्रमाची सोय आहे.
या महाविद्यालयामध्ये पदवी अभ्यासक्रमासाठी १०० विद्यार्थांची सोय आहे. हे विद्यार्थी बारावीनंतर सी. ई .टी. परीक्षेमधून निवडण्यात येतात. अभ्यासक्रमाचा कालावधी ५ वर्षे ६ महीने असून या मध्ये १ वर्ष आंतरवासिता समाविष्ट आहे. महाविद्यालय महाराष्ट्र आरोग्य विज्ञान विद्यापीठाबरोबर सलंग्न आहे.
पश्चिम महाराष्ट्रातील व कोकण भागातील रुग्णांची होणारी गैरसोय थांबण्यासाठी महाराष्ट्र शासनाने सन २००१ साली या महाविद्यालयाची स्थापना केली. सन २००१ साली छत्रपती प्रमिलाराजे रुग्णालयमध्ये या महाविद्यालयाची स्थापना झाली. प्रशिक्षित डॉक्टरांची पहिली तुकडी २००७ साली बाहेर पडली.
महाविद्यालय छत्रपती प्रमिलाराजे रुग्णालय परिसरामध्ये वसलेले असून विद्यार्थ्यांची वसतिगृहे व प्रथम वर्षाचे विभाग शेंडा पार्क परिसरामध्ये आहेत .
विभाग महाविद्यालयामध्ये प्रथम ते तृतीय वर्षापर्यंत एकूण २१ विभाग आहेत. या महाविद्यालयाचा हृदयरोग विभाग तेथे होणाऱ्या शस्त्रक्रियांसाठी प्रसिद्ध आहे.
