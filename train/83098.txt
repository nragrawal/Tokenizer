रस हे मनाची भावनीक स्थिती किंवा भावनांचा अभ्यास करणारे शास्त्र आहे,ज्यात प्रामुख्याने सादरीकरण असलेल्या कलांचा समावेश होतो.रस हि नाट्यशास्त्र,नाटक,अभिनय,साहित्य आणि संगीत ह्या कलेच्या शाखांच्या संदर्भात वापरण्यात येणारी संज्ञा आहे.
भारतीय साहित्यविचारात रसविचारांची मांडणी प्रथम भरतमुनी यांनी केली. याचे विस्तारित विवेचन अभिनवगुप्त यांनी केले. एकूण नऊ रस आहेत. भारताने आठ रस व त्यांचे आठ स्थायिभाव सांगितले आहेत. पुढच्या अभ्यासकानी शांत हा नववा रस व त्याचा शांती हा स्थायी सांगितला आहे.
मनुष्याच्या ठिकाणी स्थिर व शाश्वत अशा भावना असतात. या स्थिर व शाश्वत भावनांना स्थायी भाव म्हणतात. हे स्थायी भाव म्हणजे रती, उत्साह, शोक, क्रोध, हास, भय, कंटाळा, विस्मय, शांती हे होय. हे सर्व स्थायी भाव कमीअधिक प्रमाणात प्रत्येकाच्या ठिकाणी असतात. हे स्थायीभाव चाळविले जाउन नऊ प्रकारचे रस निर्माण होतात. १. शृंगार २. वीर ३. करुण ४. हास्य ५. रौद्र ६. भयानक ७. बीभत्स ८. अद्भुत ९. शांत
उदा.१.सांज वेळी पाहीजेस तु जवळी.
नाट्यशास्त्रामध्ये आठ रसांचा समावेश होतो जे व्यक्तीचे भाव/मनस्थिती दर्शवितात ते स्थायिभाव व त्याच्याशी संबंधित रस खालीलप्रमाणे.
अभिनव काव्यप्रकश : रा. श्री. जोग 
भारतीय साहित्यशास्त्र : ग. त्र्यं. देशपांडे 
साहित्यविचार : अ. वा. कुलकर्णी 

