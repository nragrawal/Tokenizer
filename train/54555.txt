संवैधानिक राजेशाही हा सरकारचा एक प्रकार आहे ज्यामध्ये देशाचा राष्ट्रप्रमुख एखादा राजा किंवा राणी असते व ज्यांचे अधिकार संविधानानाने ठरवले असतात. ह्याउलट संपूर्ण राजेशाही प्रकारच्या सरकार प्रकारामध्ये राजा/राणीला संपूर्ण कायदेशीय अधिकार असतात व ते कोणत्याही संविधानाला बांधिल नसतात.
बव्हंशी संवैधानिक राजेशाह्यांमध्ये देशाचा राज्यकारभार चालवण्याची जबाबदारी संसदेवर असते व राजा/राणीचे महत्त्व केवळ औपचारिक असते. पंतप्रधान हा सरकारप्रमुख असून राजकीय अधिकार त्याच्या हातात असतात.
राष्ट्रकुल क्षेत्रामधील सर्व देशांमध्ये संवैधानिक राजेशाही प्रकारचे सरकार अस्तित्वात आहे.
