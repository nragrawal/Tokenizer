ऑल इंडिया मजलिस-ए-इत्तेहादुल मुस्लिमीन  हा भारत देशामधील एक राजकीय पक्ष आहे. १९२६ साली स्थापन झालेल्या ह्या पक्षाचे मुख्यालय हैदराबाद येथे असून त्याची विचारधारा मुस्लिम धर्मावर आधारित आहे. हैदराबाद लोकसभा मतदारसंघावर १९८४ पासून सतत एआयएमआयएमचे वर्चस्व असून येथील विद्यमान खासदार असादुद्दीन ओवैसी हे एआयएमआयएमचे पक्षप्रमुख आहेत.
२०१४ महाराष्ट्र विधानसभा निवडणूकीमध्ये एआयएमआयएमच्या उमेदवारांनी मुंबईमधील भायखळा व औरंगाबादमधील औरंगाबाद मध्य ह्या दोन जागांवर विजय मिळवला.
इ.स. २०१८ मधे एमआयएम हा पक्ष वंचित बहुजन आघाडीमध्ये सामील झाला आहे.
