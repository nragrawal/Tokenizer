२०१५-१७ सालांतली आयसीसी आंतरखंडीय चषक स्पर्धा ही आंतरराष्ट्रीय क्रिकेट समितीने संस्थेच्या प्रमुख सहभागी सदस्य देशांदरम्यान भरवलेल्या आंतरराष्ट्रीय प्रथम श्रेणी क्रिकेट स्पर्धेची सातवी फेरी आहे. ही फेरी २०१७सालापर्यंत चालणार आहे. या २०१५-१७ आयसीसी विश्व क्रिकेट लीग स्पर्धेत नेहमीपेक्षा जरा वेगळे संघ आहेत. आयर्लंडचा आणि अफगाणिस्तानचा संघ हे एकदिवसीय आंतरराष्ट्रीय स्पर्धेसाठी घेतलेल्या पात्रता प्रक्रिया रँकिंगमध्ये पात्र ठरले आहेत. मात्र देशांची संख्या मर्यादित ठेवण्यासाठी केनिया आणि नेपाळ हे देश वगळले आहेत. मात्र ते चार-दिवसीय सामन्यांत खेळू शकतील.
जानेवारी २०१४ मध्ये आयसीसीने आंतरराष्ट्रीय क्रिकेट संरचनेत केलेल्या बदलाचा एक परिणाम म्हणून, २०१५-१७ आंतरखंडीय चषक विजेता संघ कसोटी क्रमवारीमधील तळाच्या संघांशी चार पाच-दिवसीय सामने खेळेल, जी स्पर्धा २०१८ आयसीसी कसोटी चॅलेंज म्हणून ओळखली जाईल. आंतरखंडीय चषक विजेते राष्ट्र जर आयसीसी कसोटी चॅलेंज स्पर्धासुद्धा जिंकले तर ते राष्ट्र ११वे कसोटी राष्ट्र होईल.
२०११-१३ आयसीसी विश्व क्रिकेट लीग स्पर्धेत, २०१४ विश्वचषक क्रिकेट पात्रता स्पर्धेत आणि २०१५ आयसीसी विश्व क्रिकेट लीग विभाग दोन निकालाधारित स्पर्धेत खालील ८ संघ सहभागी आहेत.
२०१५-१७ आयसीसी आंतरखंडीय चषक स्पर्धेत सहभागी होणार्‍या आठ संघांपैकी केवळ पापुआ न्यू गिनीचा संघ याआधी प्रथम-श्रेणी सामना खेळलेला नाही. अफगाणिस्तान, आयर्लंड, नामिबिया, स्कॉटलंड, नेदरलँड्स आणि युएई हे सर्व संघ याआधी २०११-२०१३ आंतरखंडीय चषक स्पर्धेत सहभागी झाले होते आणि हाँगकाँग याआधी २००५ आंतरखंडीय चषक स्पर्धेत आणि २००६च्या शेवटी २००६/०७ एसीसी फास्ट ट्रॅक कंट्रीज टुर्नामेंटमध्ये सहभागी झाला होता.
एकही प्रथम श्रेणी सामना न खेळलेला पापुआ न्यू गिनी संघ हा २०१३ आणि २०१४ मध्ये दक्षिण ऑस्ट्रेलियन प्रीमियर लीगमध्ये दोन दिवसांचे क्रिकेट खेळला आहे. दोन्ही हंगामात हा संघ अगदी तळाशी होता तरी त्या अनुभवाच्या जोरावर त्यांनी ऑस्ट्रेलियामध्ये खेळल्या तीन-दिवसीय सामन्यात हाँगकाँग संघाचा धुव्वा उडवला. ह्या सामन्यांमुळे बहु-दिवसीय सामन्यांत आपल्या खेळाडूंना अनुभव मिळाल्याचे पीएनजीच्या सलामीवीरांपैकी एकाने कबूल केले.

सामने खालील वेळापत्रकानुसार होतील:
गुणतालिका स्रोत
पहिल्या फेरीचे सामने ५ मे २०१५ रोजी जाहीर करण्यात आले.

दुसर्‍या फेरीचे सामने ऑगस्ट २०१५ मध्ये जाहीर करण्यात आले.

३र्‍या फेरीचे सामने डिसेंबर २०१५ मध्ये जाहीर करण्यात आले.

४थ्या फेरीच्या तारखा एप्रिल २०१६ मध्ये जाहीर करण्यात आल्या.

अफगाणिस्तान आणि आयर्लंड दरम्यानच्या सामन्याची तारीख क्रिकेट आयर्लंडने जुलै २०१६ मध्ये जाहीर केली. हाँगकाँग आणि नेदरलँड्स सामन्यांची तारीख कोनिंक्लिज्के नेदरलँड्स क्रिकेट बोर्डाने डिसेंबर २०१६ मध्ये जाहीर केली.




