श्लेस्विग-होल्श्टाइन हे जर्मनी देशामधील सर्वात उत्तरेकडील राज्य आहे. श्लेस्विग-होल्श्टाइनच्या उत्तरेस डेन्मार्क देश, पूर्वेस बाल्टिक समुद्र, पश्चिमेस उत्तर समुद्र तर दक्षिणेस जर्मनीची नीडर जाक्सन, हांबुर्ग व मेक्लेनबुर्ग-फोरपोमेर्न ही राज्ये आहेत. कील ही श्लेस्विग-होल्श्टाइनची राजधानी व सर्वात मोठे शहर असून ल्युबेक, फ्लेन्सबुर्ग व नॉयम्युन्स्टर ही इतर मोठी शहरे आहेत.

