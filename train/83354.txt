जालपत्रिकाजालपत्रिका किंवा अनुदिनी किंवा जालनिशी- blog - weblog म्हणजे जालपानाच्या स्वरूपातील रोजनिशी diary or Journal) जी बहुतांशपणे सर्वांसाठी खुले असते. इंग्रजी ब्लॉग हा शब्द web आणि blog यांचे एकत्रीकरण असून जालावरील रोजनिशी असा त्याचा ढोबळ अर्थ सांगता येईल. मराठीत या अर्थाने जालपत्रिका किंवा जालनिशी किंवा अनुदिनी शब्द वापरला जातो. एकप्रकारे जालपत्रिका म्हणजे वैयक्तिक/सामूहिक/सांस्थिक स्वरूपातील मते/विषय/बातम्या वा इतर कोणत्याही विषयावरील जालपान होय.
जालपत्रिकेच्या संपादकास जालपत्रले़खक म्हणतात. 
सर्वसामान्यपणे उलटकालगणतीप्रमाणे लिहिलेल्या नोंदी असे जालपत्रिकेचे स्वरूप असते. यामुळे सर्वात नवीन लिखाण सर्वात वर दिसते. जालपत्रलेखक स्वतःचे अनुभव किंवा कोणत्याही विषयावरील विचार स्वतःच्या जालनिशीवर मांडतो. जालपानाचे स्वरूप असल्याने कोणतीही संपादने तत्काळ प्रकाशित होतात. बहुतांश जालपत्रिकांवर अभिप्राय देण्याचीही सुविधा असते. त्यामुळे वाचक आपले अभिप्रायही तत्काळ देऊ शकतात. यामुळे लेखक-वाचक आदानप्रदान सहज व सुलभ होते. जालपत्रिका अशा प्रकारे विचार, अनुभव व संपर्काचे माध्यम म्हणून काम करते. 
आंतरजालाच्या प्रसारासोबत जालपत्रिकेच्या संकल्पनेचा प्रसारही वेगाने झाला. जालपत्रिकेच्या लोकप्रियतेची कारणे म्हणजे 
बरेचसे जालपत्रलेखक जालपत्रिकेच्या स्थापनेचे कारण सांगण्यात उत्सुक नसले तरी आत्म-प्रकटन हाच बऱ्याच जालपत्रिकांचा गाभा आहे असे दिसते. जालपत्रलेखक स्वतःचे अनुभव आणि विचार मांडण्यासाठीच वापरतात असे जर्मन आणि इंग्रजी भाषिक जालपत्रलेखकांच्या २९ तुलनात्मक संशोधनातून निष्पन्न झाले. जालपत्रिका आणि पुस्तके यातील महत्त्वाचा फरक म्हणजे लोकप्रिय होऊ शकण्याचा वेग. जालपत्रिकांचा हा गुण अनेकांना लिहिण्यास उद्युक्त करतो. जालपत्रिका बहुतेक वेळा सर्वांसाठी खुली असली तरी जालपत्रिका खाजगी स्वरूपाच्याही असू शकतात. अशा जालपत्रिकांवरील प्रवेश संकेतशब्दांनी निर्बंधित केला जातो.
आंतरजाल प्राथमिक अवस्थेत असताना म्हणजे १९८३ -१९९० या काळात लेखन वापरकर्त्यांच्या गटामंध्ये होई. या काळातील एकमेव अपवाद म्हणजे ब्रायन् रेडमन् चा स्वतंत्र जालमंच. यावर रेडमन् आणि त्याचे सहकारी आंतरजालाच्या प्रगतीवर लेख लिहित.
पहिली प्रारंभिक स्वरूपाची जालपत्रिका १९९०सालच्या मध्यात अवतरली. या जालपत्रिका महाजालावरच्या वह्या अशा स्वरूपात होत्या. जालपत्रिकांचे सद्यस्वरूप प्रारंभीच्या या डायरींपासून विकसित झाले आहे. १९९३ सालचा Gaia's Forest Conservation Archives विदागारातील आवृत्ती ही आजच्या स्वरूपातील पहिली जालपत्रिका डॉ.ग्लेन बॅरी यांनी सुरू केली. ही जालपत्रिका आजही मध्येही कार्यरत आहे. जस्टिन् हॉल्, ब्राड् फिट्झपॅट्रिक्, जॉन् कॅरिमॅक् हे आरंभीच्या जालपत्रलेखकांपैकी काहीजण. १९९६ पासूनझांगा, , en:Movable Type, en:Blogger किंवा en:LiveJournal सारख्या जालिय सोई उपलब्ध झाल्या. यामुळे जालपत्रिका बनवणे सहजशक्य झाले. अशा स्वरूपामुळे एकट्या झांगावर जालपत्रिकासंख्येने सुरूवातीच्या १०० पासून २००५ सालापर्यंत २ कोटी इतकी मजल मारली. इंग्रजी वेबलॉग शब्द १९९७ साली पहिल्यांदा जॉन बार्गर यांनी वापरला; त्याचा ब्लॉग असा संक्षेप १९९९ साली पिटर् मेर्होल्झ यांनी केला. याच काळात काही जालपत्रिका पर्यायी माध्यमे म्हणून उदयास येऊ लागल्या.
आज प्रख्यात असलेल्या अनेक जालपत्रिकांचा जन्म २००१च्या सुमारास झाला. अशा प्रख्यात जालपत्रिकांवर रोज ७५००० इतक्या संख्यने अभ्यागतभेटी होतात. ११ सप्टेंबर २००१ला झालेल्या दहशतवादी हल्ल्यांचे पडसादही जालपत्रिकाविश्वात उमटले होते. २००१च्या सुमारास पत्रकारिताविद्येच्या अभ्यासकांनी या नवीन गवेषणेचा अभ्यास करणे सुरू केले. २००२ सालच्या इराक युद्धामुळे युद्ध-पत्रिकांचा जन्म झाला. २००२ साली अमेरिकन सिनेटर स्ट्रॉम्‌ थर्मंण्ड् en:Strom Thurmond यांच्या वांशिक स्वरूपाच्या काही टिपण्ण्याविरोधी मते जालपत्रिकाविश्वाने लावून धरली. पारंपारिक माध्यमांनी या टिप्पण्या दुर्लक्षिल्या होत्या. अशा घटनांमुळे पर्यायी माध्यमे म्हणून जालपत्रिकाविश्वाचा दबदबा वाढू लागला.
जालपत्रिकांच्या लोकप्रियतेचा उद्योगजगतात शिरकाव होऊन उद्यमपत्रिका बनणेही सुरू झाले. इंग्रजी ब्लॉग शब्दाची अमेरिकन मेरिअम-वेब्स्टर शब्दकोशाने २००४ सालचा शब्द म्हणून निवड केली.
पाश्चात्य जगतात जालपत्रिका २००४ सालापासून मतमतांतरे घडवणारे माध्यम होऊ लागले. २००४ साली आलेला त्सुनामी किंवा ऑगस्ट २००५चे कॅटरिना चक्रिवादळात जालपत्रिकांनी बातम्यांचा स्रोत म्हणून काम केले. पारंपारिक माध्यमांनी ही जालपत्रिकांची दखल घेणे सुरू केले. इंग्लंडमधील गार्डिअन सारख्या प्रख्यात वृत्तपत्राने सप्टेंबर २००५ पासून निवडक जालपत्रिकांची माहिती देणे सुरू केले. इतर वृत्तसंस्थेप्रमाणे जून २००६ साली बीबीसीने स्वतःच्या संपादकांच्या जालपत्रिका सुरू केल्या. जानेवारी २००५ मध्ये फोर्च्यून नियतकालिकाने उद्योगजगतासाठी महत्त्वाच्या असलेल्या ८ जालपत्रलेखकांची नावे अनुसूचित केली. 
२००७ साली टिम्‌ ओ रिअलीने जालपत्रिकांची आचारसंहिताही बनवली. यात त्याने सात कलमे घातली - 
जालपत्रिकांसाठी जालपत्रिका प्रकाशन प्रणाली en:Weblog Publishing System किंवा मजकूर व्यवस्थापन प्रणाली en:Content management system चा वापर केला जातो. वर्ड्प्रॆस्, सॆरॆंडिपिटी, न्यूक्लियस् CMS, मुव्हेबल टॅप सारख्या स्थळावर खाते उघडुन कोणत्याही नवख्या मनुष्यास सहजपणे जालपत्रिका सुरू करता येऊ शकते. यामागे PHP, CGI सारख्या संगणक भाषा असतात. जालपत्रिकांचे लेखाशिवाय सामान्यपणे दोनभाग असतात - blogrolls व commenting . जालपत्रिकांमध्ये नवीन लेख सुरूवातीस या स्वरूपात लेख प्रकाशित होतात. 
बहुतांशी जालपत्रिका अभिप्राय लिहिण्यास परवानगी देतात. ही परवानगी दोन प्रकारची असते-
अभिप्राय जालपत्रलेखकांकडून संपादित केल्या जाऊ शकतात. शिवीगाळ/अश्लिल स्वरूपाचे अभिप्राय रोखणे किंवा अनैच्छिक रोखणे ही याची प्रमुख कारणे.
स्थिरदुवे हे लेखांचे वा अभिप्रायांचे कायमस्वरूपी जालीय पत्ते होत. इतर संकेतस्थळांना जालपत्रिकांच्या लेखाचे संदर्भ देण्यास हे कामी येतात.
माझ्या जालपत्रिकेचा जालीय संदर्भ/दुवा कोणीकोणी घेतला आहे ही माहिती माग काढण्याच्या  सोईमुळे जालपत्रलेखकाला समजते. जालपत्रिकेच्या लोकप्रियतेचा अंदाज या सोईमुळे जालपत्रलेखकाला येतो. 
अधिग्रहण किंवा भरण जालपत्रिकेवरील मजकूर एकसंध स्वरूपात देतो. ही सोय जालपत्रिकांच्या वाचकांना नवनवीन लेखाचा सुगावा देते.RSS newsfeed readable आणि गुगलचा FeedBurner या यातील लोकप्रिय सोई आहेत.
जालपत्रिकासूची म्हणजे इतर जालपत्रिकांच्या जालिय पत्त्यांची यादी. सामान्यपणे जालपत्रलेखक स्वतःस आवडणाऱ्या इतर जालपत्रिकांची यादी येथे साठवतो. ही यादी वाचकांस उपलब्ध असते.
जालपत्रिका विविध लेखांचा संग्रह असतो. वाचकांच्या सोईसाठी जालपत्रलेखक लेखांना संदर्भनामे  लावतो. संदर्भनामांमुळे लेखाचे वर्गीकरण होते. उदा. प्रवास, अध्यात्म, पाककृती अशा विविध विषयांवर लिखाण करणारा जालपत्रलेखक त्यात्या विषयांची संदर्भनामे लेखांना लावून वर्गीकृत करू शकतो. वर्गीकरण कसे असावे हे जालपत्रलेखक ठरवतो. त्यामुळे निव्वळ अध्यात्म विषयाला वाहिलेल्या जालपत्रिकांवर जालपत्रलेखक आपल्या इच्छेप्रमाणे हटयोग, भक्तीगीते, अनुभव अशी संदर्भनामे लावून वर्गीकृत करू शकतॉ.

भारतीय जालपत्रिकांची संख्या दहा लाखावर असली तरी यात इंग्रजी भाषीक जालपत्रिकांची संख्या जास्त आहे. मराठी भाषेतील जालपत्रिकाजगत जागतिक भाषांच्या तुलनेत छोटे असले तरी सक्रियपणे जालपत्रलेखन होणाऱ्या भारतीय भाषांमध्ये मराठीचा समावेश होतो. आजघडीला मराठीत किमान १२०९ जालपत्रिका अस्तित्वात आहेत. पाककृती, साहित्य, कविता, प्रवासवर्णन, ललितलेख हे मराठी जालपत्रलेखकांचे आवडते विषय असल्याचे दिसते. मराठीत ज्योतिष, पाककृती अशा एका विषयाला वाहिलेल्या जालपत्रिकाही आहेत.
