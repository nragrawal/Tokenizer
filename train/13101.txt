आयर्लंड क्रिकेट संघाचा सप्टेंबर २०१६ मध्ये दक्षिण आफ्रिका दौरा केला. सदर दौर्‍यावर ते दक्षिण आफ्रिका आणि ऑस्ट्रेलियाविरुद्ध प्रत्येकी एक असे एकूण दोन एकदिवसीय सामने खेळले. दक्षिण आफ्रिकेविरुद्ध २०६ धावांनी तर ऑस्ट्रेलियाविरुद्ध ९ गडी राखून अशा दोन्ही सामन्यांमध्ये त्यांना खूप मोठ्या पराभवाला तोंड द्यावे लागले. दक्षिण आफ्रिकेविरुद्धचा त्यांचा सामना हा सुधारित डीआरएस प्रणाली वापरली गेलेला पहिला सामना होता.
सुरवातीला आयर्लंडविरुद्ध कर्णधार म्हणूण ए.बी. डी व्हिलियर्सची नेमणूक झाली होती. परंतु दुखापतीतून न सावरल्यामुळे त्याच्या जागी फाफ डू प्लेसीकडे कर्णधारपदाची धुरा सोपवण्यात आली त्याशिवाय रायली रॉसूचा संघात समावेश करण्यात आला. गुडघ्याच्या दुखापतीमुळे ख्रिस मॉरिस दोन महिने खेळू शकणार नाही. त्याच्या ऐवजी ड्वेन प्रीटोरियसला संघात स्थान मिळाले.



