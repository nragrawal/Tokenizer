
कुलस्वामिनी श्री धनदाई माता ५१ पेक्षा अधिक कुळांची कुलदेवता असणाऱ्या साक्री तालुक्यातील म्हसदी गावालगत दीड किलोमीटर अंतरावर धनदाई मातेचे मंदिर वसले आहे . सातपुडा परिसरातील जनतेवर दैत्य अत्याचार करू लागले, त्यांच्या अत्याचारापासून रक्षण करण्यासाठी जनतेने आदिशक्तीची प्रार्थना केली . भक्तांच्या प्रार्थनेला प्रसन्न होऊन धनदाई, सप्तशृंगी, म्हाळसा, एकविरा, चिराई, भाटायी ,रेणुका अशा सप्तर्षी भगिनींच्या रूपाने आदिशक्ती खानदेशात अवतरली . या सप्त भगिनींनी दैत्यांना युद्धाचे आवाहन दिले . दैत्य पराभूत झाले . वेगवेगळ्या दिशेने पळत सुटले . रेड्याचे रूप घेऊन ठिकठिकाणी जंगला मध्ये लपून बसले . तेव्हा या साप्तभगिनी त्यांचा पाठलाग करत त्या जंगलात पोहचल्या व रेड्यांच्या रुपात असलेल्या दैत्यांचा नाश केला.
