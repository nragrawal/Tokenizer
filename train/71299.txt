

प्रा. डॉ. सु. रा. चुनेकर ऊर्फ सुरेश रामकृष्ण चुनेकर हे मराठी समीक्षक, संपादक आणि मराठी वाङ्मय सूचीकार आहेत. ते संगमनेर महाविद्यालय येथे तसेच मराठी विभाग, पुणे विद्यापीठ, पुणे येथे प्राध्यापक होते. एम. ए. च्या परीक्षेत ते मराठी-संस्कृत विषयात पुणे विद्यापीठात सर्वप्रथम आले. त्यांच्या पीएच. डी. प्रबंधास १९६३-६४ साली पारितोषिक मिळाले. त्यांनी विविध ग्रंथ संपादित केले असून अनेक वाङ्ममयीन नियतकालिकात संशोधनपर व समीक्षात्मक लेखन केले आहे. ते 'मराठी विश्वकोश', 'मराठी वाङमयकोश' यांचे लेखक आहेत.' मराठी संशोधन पत्रिके' चे ते संपादक होते. शिक्षण प्रसारक संस्थेच्या 'दर्शन' या ग्रंथाचे ते मुख्य संपादक होते. 
