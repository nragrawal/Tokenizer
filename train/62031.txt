बालमोहन विद्यामंदिर ही शाळा मुंबई मध्ये दादर भागात शिवाजी पार्क येथे आहे. 

नवीन सदस्यांना मार्गदर्शनहा साचा अशुद्धलेखन, अविश्वकोशीय मजकूर अथवा मजकुरात अविश्वकोशीय लेखनशैली व विना-संदर्भ लेखन आढळल्यास वापरला जातो. कृपया या संबंधीची चर्चा चर्चापानावर पहावी. 
महाराष्ट्र टाईम्स वाचकांचा पत्रव्यवहार-१ एप्रिल

इ.स. २००६ हे दादरला 'बालमोहन विद्यामंदिर'ची स्थापना करून अविरत 'ज्ञानयज्ञ' चालू ठेवणार्‍या ज्ञानमहर्षी दादासाहेब रेगे यांचे हे जन्मशताब्दी वर्ष आहे. 'बालमोहन'चा विद्यार्थी असणे हा एक गौरव आहे व ही गौरवास्पद परंपरा भावी पिढ्याही चालूच ठेवणार, ही खात्री आहे.
आपल्या विद्यार्थ्यांना आदर्श व्यक्ती घडवणार्‍या व बालमोहनसाठी तनमनधन अर्पण करणार्‍या दादासाहेबांवरूनच बहुधा पु. ल. देशपांडे यांना व्यक्ती व वल्लीमधील 'चितळे मास्तर' ही व्यक्तिरेखा सुचली असावी. देशासाठी बलिदान करणार्‍या लेफ्टनंट दिलीप गुप्तेंपासून राजकारणातील उगवता तारा राज ठाकरे व अनेक डॉक्टर्स, वकील, लेखापाल, उच्च पोलिस व सनदी अधिकारी बालमोहनने देशाला अर्पण केले. दादासाहेबांनी लावलेल्या रोपाचा दादर येथील भव्य बालमोहन विद्यामंदिर व तळेगाव दाभाडे येथील रामभाऊ परूळेकर विद्यानिकेतनच्या रूपाने महावृक्ष होऊन पिढ्यान् पिढ्या आदर्शत्वाची सुमधुर फळे देत राहणार आहे.
बालमोहनच्या संस्थाचालकांनी व शिक्षकांनी संगणक क्रांती, मायबोली मराठीची होणारी उपेक्षा, र्‍हास होणारी संस्कृत भाषा व आधुनिक शिक्षण पद्धती ही आव्हाने स्वीकारून शिक्षण क्षेत्रात 'बालमोहन' हा परवलीचा शब्द करून दाखवावा, हाच खरा दादासाहेब रेगे यांच्या वत्सल स्मृतीस मानाचा मुजरा ठरेल.
