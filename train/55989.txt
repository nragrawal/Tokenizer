
नवीन सदस्यांना मार्गदर्शनहा साचा अशुद्धलेखन, अविश्वकोशीय मजकूर अथवा मजकुरात अविश्वकोशीय लेखनशैली व विना-संदर्भ लेखन आढळल्यास वापरला जातो. कृपया या संबंधीची चर्चा चर्चापानावर पहावी. 
वजराई हे सातारा जिल्ह्यातल्या भांबवली गावाचे जागृत देवस्थान आहे. वजराई येथे १८४० फूट उंचीवरून पडणारा पाण्याचा धबधबा आहे. धबधब्यावर तीन टप्पे आहेत. समर्थ रामदास स्वामी यांनी हा वजराई माथा तीन पावलांत गाठला, त्यामुळे तेथे तीन पायऱ्या आहेत, अशी एक दंतकथा आहे. उरमोडी नदीचा उगम या धबधब्यापासून होतो. या नदीवर पुढे उरमोडी धरण आहे. हा संपूर्ण परिसर खूपच सुंदर असून हा भाग कास पठाराच्या जवळ आहे. येथील निसर्गरम्य परिसर हे पावसाळ्यातले मुख्य आकर्षण आहे. ट्रेकर्ससाठी हा भाग नंदनवन समजला जातो. वजराई धबधब्याच्या पायथ्यापर्यंतचा मार्ग उत्कंठापूर्ण आहे, पण पावसाळ्यामध्ये तो धोकादायक असू शकतो. या भागात मोठ्या प्रमाणात जळवा आहेत.
भांबवली हे गाव सातारा शहरापासून २७ कि.मी.वर आहे. सातारा शहरातून बामणोली, येरणे किंवा तेठलीला जाणाऱ्या प्रवासी वाहनाने कास या गावी उतरल्यानंतर १५ ते २० मिनिटे चालून भांबवलीला पोचता येते. 
संपूर्ण हिरव्या वनराईत थाटलेले गाव खूपच सुंदर आहे. गावतील सर्वात प्रमुख आकर्षण म्हणजे तेथील धबधबा, भोवतालची दाट झाडी, मधून जाणाऱ्या पाऊलवाटा आणि शुद्ध आणि स्वच्छ हवा. पावसाळ्यातील निसर्गसौंदर्य भरभरून अनुभवण्यासाठी लोक या स्थळाला आवर्जून भेट देतात. 
पर्वत रांगांमध्ये वसलेल्या पश्चिम घाटामध्ये असलेले निसर्गरम्य ठिकाण म्हणजे भांबवली वजराई धबधबा पावसाळ्यातील निसर्गसौंदर्य भरभरून अनुभवायचे असेल तर आवर्जून भेट द्यायला हवी ती भांबवली वजराई धबधबा रूक्ष करडा रंग टाकून हिरव्यागार शाली पांघरतात. इथे निसर्ग देखावा ही बघायला मिळतो भांबवली वजराई धबधबा बघितला कि स्वप्नांच्या दुनियेतच आल्यासारखे वाटते. लांबच लांब पसरलेले हिरवेगार ओथंबून खाली आलेले काळे ढग, खळाळणारे निर्झर आणि मधूनच डोकावणारे छोटे धबधबे पाहताना डोळ्यांचे पारणे फिटते. पावसाळ्यात तयार होणारे इथले पाण्याचे काही प्रवाह शांतपणे डोंगरावरून खाली येतात तर काही धबधबे डोंगरावरून अक्षरश: कोसळत खाली येतात. तिथून उसळून पुढे वाहणारे हे पाणी बघायला पर्यटक इथे गर्दी करतात. वळणा वळणावर नयनरम्य, विहंगम देखावे जणू काही आपली वाटच पाहात असतात. पावसाळी धुक्यात जणू काही डोकी हरवलेल्या टेकडय़ा आकाशात उंच झेपावत आहेत, असे वाटते. टेकडय़ांच्या या भल्या-थोरल्या ¨भतीवर अलगद उतरणारे ढग वातावरण भारावून टाकतात. काळ्या ढगांभोवती चालणारा हा ऊन-पावसाचा खेळ जणू काही दिव्याची ज्योत थरथरावी असा भासतो. हा मनोहारी खेळ पाहताना आपण मंत्रमुग्ध होतो. भांबवली वजराई धबधबा स्वर्गीय सुखाचा अनुभव देतो. पावसाळ्यामध्ये खूप धमाल, मज्जा, मस्ती करायची असेल तर तुम्ही भांबवली वजराई धबधबा एक दिवसाची पावसाळी सहल करू शकता. विजय मोरे भांबवली सातारा 
