एअरब्लू लिमिटेड ही पाकिस्तान देशातील खाजगी मालकीची एअरलाइन आहे. तिचे मुख्य कार्यालय इस्लामाबाद मध्ये इस्लामाबाद स्टॉक एक्स्चेंज इमारतीच्या १२ व्या मजल्यावर आहे. ही एअर लाइन प्रतिदिन ३० विमान सेवा देते, त्यांत स्वदेशातील इस्लामाबाद, लाहोर, कराची आणि पेशावर या चार ठिकाणांचा आणि दुबई. अबुधाबी, शारजाह, आणि मस्कत या आंतरराष्ट्रीय देशांचा समावेश आहे. कराचीतील जीना आंतरराष्ट्रीय विमानतळ हा या एअरब्लू विमान कंपनीचा मुख्य तळ आहे.
ही विमान कंपनी २००३ साली स्थापन झाली व A320-200 प्रकारची ३ एअरबस विमाने भाड्याने घेऊन १८ जून २००४ रोजी विमान सेवा चालू केली. कराची – लाहोर, आणि कराची - इस्लामाबाद या मार्गांवर विमांनांची प्रतिदिन ३ उड्डाणे सुरू केली. त्यावेळचे पाकिस्तानचे पंतप्रधान जाफरूल्लाह खान जमाल यांचे हस्ते या विमान सेवेचे उद्‌घाटन झाले. 
पहिल्या वर्षात ४,००,००० प्रवाशांची वाहतूक करून कंपनीने पाकिस्तानची झेंडाधारी पाकिस्तान आंतरराष्ट्रीय एअर लाइन आणि इतर दोन खाजगी एअर लाइन्स यांच्या स्पर्धेत थेट उडी घेतल्याने पहिल्याच वर्षी ही विमान सेवा अतिशय प्रसिद्ध झाली. यामुळे या विमान सेवेने आपले देशांतर्गत जाळे क्वेट्टा, पेशावर आणि नवाबशाहपर्यंत पसरविले. पाकिस्तानच्या स्वातंत्र्य दिनी, दिनांक १४ ऑगस्ट २००५ रोजी या विमान सेवेच्या कराची ते दुबई या पहिल्या आंतरराष्ट्रीय विमानाचे उड्डाण झाले. ४ जून २००७ रोजी A321 हे विमान वापरुन मँचेस्टर साठी सेवा सुरू केली. सन २०१४ मध्ये लाहोर ते लंडन विमान सेवा चालू करण्याची त्यांची योजना होती. सन २०११ मध्ये साबीहा गोक्सेन विमानतळाच्या मदतीने पाकिस्तान आणि मँचेस्टर येथून विमान उड्डाणाचे सर्व हक्क प्राप्त करून इस्तंबूलसाठी विमान सेवा सुरू केली.
डिसेंबर २०१५पर्यंत या विमान सेवेची आगमन ठिकाणे खालीलप्रमाणे होती.
सर्व विमानात ३ x ३ बैठक मांडणीच्या सामान्य खर्चाच्या केबिन आहेत. 
जिने ई-टिकॆटिंगची सोय केली आहे अशी एअरब्लू ही पाकिस्तानातील पहिली विमान कंपनी आहे. शिवाय ही कंपनी ‘वायरलेस चेक इन’ आणि ‘सेल्फ चेक इन किओस्क’ या सुविधाही देते.. 
एअरब्लूचे गतिमान प्रवासी कार्यक्रमाला “ब्लू माइल्स” म्हणतात. जे प्रवाशी एअर ब्लू बरोबर वारंवार प्रवास करतात त्यांना मुख्य ठिकाणी सहीची गरज नाही. या प्रवाशांचा प्रवास विमान कंपनीने ठरविलेल्या मर्यादेचे बाहेर गेल्यास यांची गणना पुढील वर्गात होते आणि त्यांना ब्ल्युकार्ड मिळते आणि त्यानंतर प्लॅटिनम कार्ड मिळते. मे २००९ मध्ये या कंपनी ने क्रेडिट कार्ड संबंधाने फसल बंकेसोबत संबंध केलेले आहेत.
२००८च्या नोव्हेंबरमध्ये एअरब्लूने कराची येथील जींना आंतरराष्ट्रीय विमानतळावर उच्च दर्जाचे रेस्टॉरन्ट चालू केले व त्याचे नाव “ब्लू लाऊंज इंटरनॅशनल" ठेवले. या रेस्टॉरन्टची मांडणी खास व्यावसायिक वर्गाचे प्रवाशी, क्रेडिट कार्ड धारक व विशेष ग्राहक यांचेसाठी आहे. या लाऊंज मध्ये इंटरनेट सुविधा, केबल टेलिव्हिजन, वाचायसाठी नियतकालिके, मालिश, स्नॅक बार वगैरे सोयी आहेत. 
एअर ब्लूने पाकिस्तानचे एअर फ्राइट मार्केट, युनायटेड अरब एमिरेटस, युनायटेड किंग्डम येथे ई-कार्गो अन्नपुरवठा सेवा चालू केली आहे.
२०१६ सालच्या एप्रिलपर्यंत एअर ब्लूकडे तीन एअर बस A320-200, चार एअर बस A321-200 अशी एकूण सात ७ विमाने आहेत. 
२८ जुलै २०१० रोजी वैमानिकाच्या चुकीमुळे बेनझीर भुत्तो आंतरराष्ट्रीय विमानतळाजवळ मरगल्ला टेकडीमध्ये एअर ब्लू चे एअर बस A321 आणि एअर ब्लू फ्लाइट 202 एकमेकांना धडकले.
