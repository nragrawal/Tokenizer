उत्क्रांती म्हणजे निसर्गानुसार सजीवांमध्ये होणारे आणि खूपच हळूहळू अंगिकारले जाणारे बदल होय. पृथ्वीच्या उत्पत्तीपासून होत आलेले हे बदल सजीवांच्या उदयास अनुकूल होते. चार्लस डार्विन हे उत्क्रांती सिध्दांताचे जनक मानले जातात. त्यांनी सजिवांच्या उत्क्रांतीचा सिध्दांत मांडून त्यांच्या काळातील जिव विकासाच्या धार्मिक सिध्दांतांना धक्का दिला. त्याच्या सिध्दांकनामधील जो बलवान असेल तोच टिकेल हे विधान पुढे अनेक सामाजिक शास्त्रातील, जिवशास्त्रातील चर्चांना कारण ठरले. 
