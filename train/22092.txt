गुणक: 43°9′56″N 77°36′41″W / 43.16556°N 77.61139°W / 43.16556; -77.61139
रॉचेस्टर हे अमेरिकेची संयुक्त संस्थाने देशाच्या न्यू यॉर्क राज्यामधील तिसर्‍या क्रमांकाचे मोठे शहर आहे . न्यू यॉर्क राज्याच्या उत्तर भागात ओन्टारियो सरोवराच्या किनाऱ्यावर वसलेल्या रॉचेस्टर शहराची लोकसंख्या २०१० साली २.१० लाख इतकी होती. १०,५४,३२२ इतकी लोकसंख्या असलेले रॉचेस्टर महानगर क्षेत्र राज्यात दुसर्‍या क्रमांकावर आहे.
अनेक अहवालांनुसार रॉचेस्टर हे निवासाकरिता, शिक्षणाकरिता व व्यापाराकरिता अमेरिकेतील सर्वोत्तम शहरांपैकी एक मानले जाते. येथील वैद्यकीय व तंत्रज्ञान शिक्षणासाठी व संशोधनासाठी रॉचेस्टर जगप्रसिद्ध आहे.
येथे जॉर्ज ईस्टमनने स्थापन केलेल्या ईस्टमन कोडॅक कंपनीचे मुख्यालय आहे.
येथील रॉचेस्टर विद्यापीठ ही मोठी शिक्षणसंस्था आहे.
आय ९० हा पूर्व-पश्चिम महामार्ग रॉचेस्टरच्या दक्षिणेस पसार होतो. आय ३९० आणि आय ५९० हे महामार्ग तेथून शहराच्या मध्यवर्ती भागात येतात तर आय ४९० हा वर्तुळाकार महामार्ग शहराभोवती आहे. बृहद् रॉचेस्टर आंतरराष्ट्रीय विमानतळ येथील मुख्य विमानतळ आहे. रॉचेस्टर हे अॅमट्रॅक रेल्वे कंपनीच्या प्रवासी वाहतूकीचे महत्वाचे केंद्र आहे. ऑन्टॅरियो सरोवराला हडसन नदीशी जोडणारा ईरी कालवा रॉचेस्टरमधून जातो.
