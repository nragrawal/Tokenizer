न्यू साउथ वेल्स ब्ल्यूज हा ऑस्ट्रेलियाच्या सिडनी शहरामधील एक क्रिकेट संघ आहे. ऑस्ट्रेलियामधील सर्वोत्तम क्रिकेट संघांपैकी एक मानल्या जाणाऱ्या ब्ल्यूजने आजवर देशामधील अनेक स्पर्धा जिंकल्या आहेत. २००९ सालची २०-२० चँपियन्स लीगच्या पहिल्या आवृत्तीमध्ये ब्ल्यूजने अजिंक्यपद मिळवले होते.
ऑस्ट्रेलिया क्रिकेट संघातील डॉन ब्रॅडमन, स्टीव्ह वॉ, ॲडम गिलख्रिस्ट, ग्लेन मॅकग्रा इत्यादी सर्वोत्तम खेळाडू न्यू साउथ वेल्सकडून खेळले आहेत.
