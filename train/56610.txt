टाकणकार ही आदिवासी समाजातील एक जमात आहे.ती भारताच्या महाराष्ट्रातील अमरावती, अकोला व बुलढाणा जिल्ह्यातील काही तालुक्यात आढळते. हा समाज अंदाजे चारशे-पाचशे वर्षापासून राजस्थानातुन महाराष्ट्रात स्थलांतरित झाला असावा.समाजातील लोकगीते, भजने यातून तसे उल्लेख येतात. समाजाचे कुलदैवत मातृदेवता आहे. तिला ते 'वळेखन' या नावाने संबोधतात. या शिवाय खुऱ्याळ, मेळली, चोयटी इत्यादी नावेसुध्दा तिला आहेत. या समाजाची बोलीभाषा 'वाघरी' आहे, ती राजस्थानी व गुजराती बोलीशी जवळीक साधते.
या समाजातील देवीची स्तुतिपर भजने म्ह्टली जातात त्याला ते 'खुळ'असे म्हणतात.ज्या गावात टाकणकार समाज आहे त्या गावात आपल्या तांड्यात निबांच्या झाडाखाली देवीचा थळा वटा / ओटा किंवा मंदीर असते.
तसेच ज्याच्या अंगात देवी येते तो देविचा भुया असतो त्याच्या घरी वळखुना असतो,तोच वळागोत्री असतो किंवा काही लोक एक वेगळे घर वळखुना म्हणुन तयार करतात.
या समाजात मुख्यतः सात कुळे आहेत, त्यामधे खांदे, हदे, राठोड, सोळंके, भरगडे, शेले व खोनगरे ही होत.समाजातील कुळं अडनावे व खोळगोत्री:- १) मालोये व कुवारे हे कुळ आहे, दोघाचे अडनाव डाबेराव! २) खातले व खुराळे हे कुळ आहे दोघाचे अडनाव सोळंके ३) शेले हे कुळ आहे त्यांचे अडनाव पवार आहे ४)हदे हे कुळ आहे अडनाव चव्हाण यापैकी कोणी हळदे लिहितात. ते चव्हाण आहेत ५)भरगडे काहिनी वाटेल ते लिहिले ६)खोनगरे सोनोने एकच आहेत. कोणी कुळ लिहिले कोणी अडनाव तर कोणी राणे लिहिले " राणे ही उपाधी म्हणून काहीजण आडनावासाठी लावतात."

टाकणकार समाजातील कुळाप्रमाणे देस्तान..
हे सुद्धा पहा
