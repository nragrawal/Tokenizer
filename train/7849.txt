पाली ही भारतीय उपखंडामधील एक प्राकृत भाषा होती. आज ज्या प्रदेशात हिंदी बोलली जाते त्याच प्रदेशात भगवान बुद्धांनी लोकांच्या भाषेत उपदेश केलेला आहे. प्राचीन बौद्ध धर्मामधील प्रमुख भाषा असलेल्या पालीमध्ये ह्या धर्मामधील त्रिपिटक व इतर अनेक महत्त्वाचे ग्रंथ लिहिले गेले आहेत. थेरवादाची पवित्र भाषा देखील पालीच आहे. ह्या कारणांस्तव सध्या २५०० वर्षानंतर भाषा बदलून सुद्धा  पालीचा मोठ्या प्रमाणावर अभ्यास केला जातो.
