तिरोल हे ऑस्ट्रिया देशाचे एक राज्य आहे. देशाच्या पश्चिम भागातील आल्प्स पर्वतरांगेत वसलेल्या तिरोल राज्याचे उत्तर तिरोल व पूर्व तिरोल हे एकमेकांपासून २० किमी अंतरावर असलेले दोन भाग आहेत. उत्तर तिरोलच्या पूर्वेस जाल्त्सबुर्ग व पश्चिमेस फोरार्लबर्ग ही राज्ये, उत्तरेस जर्मनीचे बायर्न हे राज्य, दक्षिणेस इटलीचा त्रेन्तिनो-आल्तो अदिजे हा प्रदेश तर नैर्ऋत्येस स्वित्झर्लंडचे ग्राउब्युंडन हे राज्य आहे. पूर्व तिरोलच्या पूर्वेस क्यार्न्टन हे राज्य तर दक्षिणेस इटलीचा व्हेनेतो हा प्रदेश आहे.
इन्सब्रुक ही तिरोलची राजधानी व सर्वात मोठे शहर आहे.

