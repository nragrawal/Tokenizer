गागाभट्ट हे काशीत राहणारे एक विद्वान ब्राह्मण होते. त्यांचे मूळ नाव विश्वेश्वर भट्ट होते. छत्रपती शिवाजी महाराज यांचा राज्याभिषेक गागाभट्ट यांनी केला .
शिवाजी महाराजांना स्वराज्य स्थापनेसाठी जेव्हा राज्याभिषेक करणे आवश्यक झाले तेव्हा महाराष्ट्रातील ब्राह्मण अनुकूल नव्हते. आधीच्या शेकडो वर्षांत महाराष्ट्रात कोणालाच राज्याभिषेक न झाल्याने राज्याभिषेकाच्या विधींचे कोणालाच ज्ञान नव्हते. या विषयावरील ग्रंथही उपलब्ध नव्हते. महाराष्ट्रातील सर्व ब्राह्मणांनी शिवाजी महाराजांना राज्याभिषेक करायला नकार दिला. मात्र पैठणमधील एका ब्राह्मणाने काशीतील गागाभट्टांचे नाव सुचवले.
