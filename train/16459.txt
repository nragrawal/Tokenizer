जॉन्स हॉपकिन्स विद्यापीठ हे अमेरिकेच्या बॉल्टिमोर, मेरीलँड येथील संशोधनाच्या क्षेत्रातील जगातील नामांकित विद्यापीठ आहे. १८७६ साली स्थापन झालेले हे अमेरिकेमधील सर्वात पहिले संशोधन विद्यापीठ होते. अमेरिकेमधील व जगातील सर्वात प्रतिष्ठेच्या विद्यापीठांपैकी एक मानल्या जाणार्‍या हॉपकिन्स विद्यापीठाचे बाल्टिमोरखेरीज मेरीलँडमधील इतर काही शहरांमध्ये, वॉशिंग्टन, डी.सी. येथे तसेच इटली, चीन व सिंगापूर ह्या देशांमध्ये देखील कॅम्पस आहेत.
हॉपकिन्स विद्यापीठाशी संबंध असलेल्या एकूण ३४हून अधिक व्यक्तींना नोबेल पारितोषिके मिळाली आहेत.
