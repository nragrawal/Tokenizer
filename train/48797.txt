क्लॉदियो आंद्रेस ब्राव्हो मुन्योझ, सान्तियागो, चिली) हा एक चिलीयन फुटबॉलपटू आहे. २००४ पासून चिली संघाचा भाग राहिलेला ब्राव्हो आजवर २०१० व २०१४ विश्वचषक स्पर्धांत, तसेच २००४, २००७ व २०११ च्या कोपा आमेरिका स्पर्धांमध्ये चिलीसाठी खेळला आहे. गोलरक्षक ह्या स्थानावर खेळणारा ब्राव्हो सध्याच्या घडीला चिली राष्ट्रीय संघाचा कर्णधार आहे.
क्लब पातळीवर ब्राव्हो २००२-०६ दरम्यान चिलीमधील कोलो-कोलो, २००६-१४ दरम्यान स्पॅनिश ला लीगामधील रेआल सोसियेदाद तर २०१४ पासून एफ.सी. बार्सेलोना ह्या क्लबसाठी खेळत आहे.
