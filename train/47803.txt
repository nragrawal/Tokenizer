प्रसूतीला वेळ लागत असल्यास, प्रसूतीच्या कळा नीट येत नसल्यास किंवा बाळाला बाहेर ढकलतांना माता थकून गेल्यास, धातूच्या अथवा सिलीकोनच्या व्हॅक्युम कपाच्या मदतीने बाळाचे डोके घट्ट धरून त्याला बाहेर काढतात.
प्रसूती दरम्यान तिसऱ्या टप्प्यामध्ये माता काही कारणांमुळे जोर लावून बाळाला ढकलू शकत नसेल किंवा बाळाच्या डोक्याचा घेर व अस्थिकटी यांच्या आकारातील असमतोलाने बाळाचे डोके खाली सरकत नसेल तर बाळाला मेंदूमध्ये कायमस्वरूपी प्रकारची इजा संभावते. यातून मार्ग काढण्याकरिता व्हॅक्युम वापरून प्रसूती करत असतात.
आधी बाळाच्या डोक्याचा स्तर जाणून घेतला जातो. डोक्याला धातूच्या अथवा सिलीकोनचा व्हॅक्युम कप व्यवस्थितपणे घट्ट बसेल हे पाहिले जाते.
