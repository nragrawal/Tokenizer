
नवीन सदस्यांना मार्गदर्शनहा साचा अशुद्धलेखन, अविश्वकोशीय मजकूर अथवा मजकुरात अविश्वकोशीय लेखनशैली व विना-संदर्भ लेखन आढळल्यास वापरला जातो. कृपया या संबंधीची चर्चा चर्चापानावर पहावी. 


डॉ. पी. विठ्ठल  हे नांदेड विद्यापीठात २९ जानेवारी २००९ पासून मराठीचे प्राध्यापक म्हणून कार्यरत आहेत. त्यापूर्वी ते औरंगाबाद येथील म. शि. प्र. मंडळाच्या देवगिरी महाविद्यालयात १६ डिसेंबर २००४ ते २८ जानेवारी २००९ पर्यंत पूर्णवेळ व्याख्याता होते. २००१ पासून त्यांनी शिवछत्रपती महाविद्यालयातही अध्यापन केले आहे. Dr. P.Vitthal हे स्वामी रामानंद तीर्थ मराठवाडा विद्यापीठातील डॉ. बाबासाहेब आंबेडकर अध्यासन व अभ्यास केंद्राचे प्रमुख आहेत. मराठी विषयातील पीएच. डी. आणि एम. फिल. साठी संशोधक मार्गदर्शक आहेत.त्यांच्याकडे चार विद्यार्थ्यांनी पीएच.डी केली आहे, तर पाच विद्यार्थ्यांनी एम.फिल केले आहे.  नव्वदोत्तर पिढीतील एक महत्त्वाचे कवी म्हणून त्यांची ओळख आहे. त्यांना बडोदा येथील अभिरुची गौरव पुरस्कार, अहमदनगर येथील संजीवनी खोजे काव्य पुरस्कार, नांदेड येथील प्रसाद बन ग्रंथ गौरव पुरस्कार, अमरावती येथील स्व.सूर्यकांतादेवी पोटे पुरस्कारासह अनेक महत्त्वाचे सन्मान मिळाले आहेत. 
'शून्य एक मी'  'माझ्या वर्तमानाची नोंद' हे कथासंग्रह, 'करुणेचा अंत:स्वर', 'संदर्भ: मराठी भाषा' हे लेखसंग्रह आणि 'वाङ्मयीन प्रवृत्ती : तत्त्वशोध', 'विशाखा : एक परिशीलन', 'सर्वदर्शी डॉ. बाबासाहेब आंबेडकर' 'जनवादी साहित्यिक: अण्णा भाऊ साठे' इत्यादी संपादने आणि ' जागतिकीकरण, बदलते सामाजिक वास्तव आणि समकालीन मराठी कविता' ही पुस्तिका तसेच यशवंतराव चव्हाण महाराष्ट्र मुक्त विद्यापीठ, नाशिक आणि स्वामी रामानंद तीर्थ मराठवाडा विद्यापीठ नांदेडच्या मराठी विषयाच्या काही पुस्तकांचे त्यांनी लेखन केले आहे.औरंगाबाद विद्यापीठाच्या बी.ए. द्वितीय वर्षाच्या पाठ्यपुस्तकात त्यांच्या कवितेचा समावेश होता. काही काळ त्यांनी विश्वकोशाचे अभ्यागत संपादक म्हणूनही काम केले आहे. 
मराठवाडा शिक्षण प्रसारक मंडळाच्या 'आशय' या मुखपत्राचे ते पहिले संपादक आहेत. याशिवाय 'भाषाभान' या त्रैमासिक काही काळ त्यांनी संपादन केले आहे. पी विठ्ठल हे मराठी भाषा अध्यापक परिषदेचे सहसचिव असून मराठीतील बहुतेक सर्वच महत्वाच्या वाड्मयीन नियतकालिकांमधून व वर्तमानपत्त्रातून त्यांचे लेखन प्रकाशित आहे. साहित्य अकादेमीच्या Indian Literature च्या ३०१ व्या अंकात कवितांचा इंग्रजी अनुवाद. याशिवाय काही कवितांचे हिंदी अनुवाद प्रसिद्ध, विविध विद्यापीठातील उजळणी वर्ग आणि विविध चर्चासत्रात त्यांनी व्याख्याने दिली आहेत. अखिल भारतीय मराठी साहित्य संमेलनात अनेकदा कवी व वक्ता म्हणून निमंत्रित करण्यात आले आहे. 
महाराष्ट्र शासनाच्या www.mahanews.gov.inवेबपोर्टवलर त्यांनी 'आपली मराठी', दैनिक पुण्यनगरीच्या मराठवाडा आवृत्तीत 'करुणेचा अंत:स्वर' आणि दैनिक सकाळ मध्ये 'सम-विषम' या नावाने केलेले सदर लेखन प्रचंड वाचकप्रिय ठरले आहे.
