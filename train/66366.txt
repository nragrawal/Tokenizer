गुणक: 18°02′N 74°38′E / 18.04°N 74.64°E / 18.04; 74.64आसू गाव महाराष्ट्रातील सातारा जिल्ह्याच्या ईशान्येकडील एक गाव आहे.
या गावाच्या तिन्ही बाजूंना नीरा नदीने वळसा दिलेला आहे. नदीपलीकडे शेजारी सोनगाव आहे. या दोन्ही गावांमध्ये नीरा-कर्‍हा नद्यांचा संगम आहे. गावात काळभैरवनाथाचे देऊळ आहे. या देवाच्या नावाने अक्षय्य तृतीयेनंतर तीन दिवसांनी गावात जत्रा भरते.
आसू हे गाव फलटण तालुक्यातील शेवटचे गाव आहे. गावामध्ये जवळपास ११८१ कुटुंब राहतात.२०११ च्या जनगणनेनुसार गावची लोकसंख्या ५८७६ आहे. ५८७६ पैकी ३०५१ पुरुष आणि २८२५ स्त्रिया आहेत. ० ते ६ वयोगटातील ७२६ मुलगे/मुली आहेत. या वयोगटातील मुलांची संख्या एकूण लोकसंखेच्या १२.३६% आहे.
 गावचा मुख्य व्यवसाय शेती आहे. शेतीबरोबर पशुपालन हा जोडधंदा म्हणून केला जतो. गावाला नीरा आणि कर्‍हा नद्यांचा संगम असल्यामुळे त्या पाण्यात मासेमारीचा व्यवसायसुद्धा केला जातो
