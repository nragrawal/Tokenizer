लिकुड हा इस्रायल देशातील एक प्रमुख राजकीय पक्ष आहे. धर्मनिरपेक्ष असलेला लिकुड पक्ष आपल्या आर्थिक व सामाजिक भुमिकांमुळे इस्रायली राजकारणात उजवीकडे झुकणारा पक्ष मानला जातो. लिकुडची स्थापना १९७३ साली मिळत्याजुळत्या विचारधारा असलेल्या अनेक राजकीय पक्षांच्या एकत्रीकरणातून झाली. १९७७ सालच्या राष्ट्रीय निवडणुकांमध्ये लिकुडला मोठे यश मिळाले व इस्रायलच्या इतिहासात प्रथमच उजव्या विचारांचा पक्ष सत्तेवर आला.
इस्रायलचे विद्यमान राष्ट्राध्यक्ष रेउव्हेन रिव्हलिन व पंतप्रधान बिन्यामिन नेतान्याहू लिकुडचेच सदस्य आहेत.
