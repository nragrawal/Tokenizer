
आर्गो हा २०१२ साली प्रदर्शित झालेला एक हॉलिवूड आहे. बेन ॲफ्लेकचे दिग्दर्शन व प्रमुख भूमिका असलेला हा चित्रपट १२ ऑक्टोबर २०१२ रोजी प्रदर्शित झाला. एका सत्यकथेवर आधारित असलेल्या आर्गोमध्ये १९७९ सालच्या इराणी क्रांतीदरम्यान तेहरानमध्ये अडकलेल्या अमेरिकन दूतावास कर्मचाऱ्यांची सी.आय.ए. व कॅनडाद्वारे करण्यात आलेल्या सुटकेची कथा रंगवली आहे.
आर्गोला प्रेक्षकांचा उदंड प्रतिसाद मिळाला तसेच तो टीकाकारांच्या देखील पसंतीस उतरला. विशेषत: बेन ॲफ्लेकचे दिग्दर्शन व प्रमुख कलाकारांच्या अभिनयाची प्रशंसा झाली. ८५व्या ऑस्कर पुरस्कार सोहळ्यामध्ये आर्गोला सर्वोत्तम चित्रपटासह इतर तीन पुरस्कार मिळाले.
