सिम अर्थात सबस्क्रायबर आयडेंटिफिकेशन मॉड्यूल हा एक एकात्म परीपथ आहे. आंतरराष्ट्रीय मोबाईल वर्गणीदार परिचय आणि मोबाईल फोन किंवा संगणकासारख्या साधनांवर वर्गणीदारांची ओळख आणि अधिकृतता पटविण्याचा कळा त्यावर सुरक्षितपणे नोंदलेल्या असतात.
एका काढता येण्याजोग्या सिम कार्डवर हा सिम परिपथ न्याविष्ट असतो. हे कार्ड वेगवेगळ्या मोबाईल साधनांवर हस्तांतरित करता येते. सिम कार्ड सर्वप्रथम क्रेडिट कार्डाइतक्या आकाराची तयार केली गेली. लहान आकाराच्या मोबाईल संचांच्या विकासानंतर मात्र लहान आकाराची मिनी- सिमकार्ड तयार करणे भाग पडले. त्यांची जाडी पूर्वीच्या कार्डाइतकी राहिली मात्र त्यांची लांबी २५ मिलीमीटर आणि रुंदी १५ मिलीमीटर इतकी करण्यात आली. या आकाराची सिम कार्डे जगात प्रचलित आहेत.
सिम कार्डावर अनेक प्रकारची माहिती नोंदलेली असते. कार्डाचा एकमेव अनुक्रमांक, आंतरराष्ट्रीय मोबाईल वर्गणीदार परिचय, सुरक्षा अधिकृतता आणि सांकेतिक माहिती, स्थानिक नेटवर्कबाबत तात्पुरती साठवलेली माहिती, वापरकर्त्याला मुभा असलेल्या सेवांची माहिती इ. त्यावर असतात. याशिवाय दोन संकेतशब्दही यावर नोंदलेले असतात. एक, सामान्य वापरासाठीचा वैयक्तिक ओळख क्रमांक आणि दुसरा, वैयक्तिक अवरोधक संकेतांक किंवा जो पीन क्रमांकाच्या कुलुपासारखे काम करतो.
सिम कार्डांचा आकार अनेक वर्षांत लहान होत गेला आहे. सामान्य आकाराच्या सिम पाठोपाठ आकारविल्हे मिनी सिम, मायक्रोसिम आणि नॅनो सिम अशी कार्डेही अस्तित्वात आली आहेत.
