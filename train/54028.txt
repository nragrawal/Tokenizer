इंग्रजी नाव - Altostratus Cloud
संक्षिप्त इंग्रजी खूण - As
२००० ते ७००० मीटर
हा मध्य पातळीवर आढळणारा राखाडी किंवा निळसर काळ्या रंगाचा ढग मुख्यतः सूक्ष्म जलबिंदूचे बनलेला असून अनेक थरांचा बनलेला असतो आणि कधी कधी सर्व आकाश व्यापून टाकण्याएवढा मोठा असू शकतो. ढगाच्या वरच्या भागात मात्र हिमकण आढळून येतात. ह्या ढगातून सूर्य किंवा चंद्र दिसू शकत नाहीत मात्र मध्ये मध्ये असलेल्या विरळ तुकड्यातून काही काळ त्यांची फिकट तबकडी दिसू शकते. संपूर्ण आकाशभर पसरलेले असल्यास हे ढग लांबलचक पडद्यासारखे दिसतात.
आकाश ह्या प्रकारच्या जाड ढगांनी व्यापले असेल तर ती हलक्या पण दीर्घकाळ पावसाची पूर्वसूचना मानली जाते.
