सिमोन ल्युसी एर्नेस्तीन मरी बेर्त्रां दि बोव्हा ही एक फ्रेंच लेखिका, विचारवंत व अस्तित्ववादी तत्त्वज्ञ होती. ह्याचसोबत ती महिला हक्क व सामाजिक तत्वांची पुरस्कर्ती होती. तिने महिलावादावर लिहिलेली १९४९ सालची कादंबरी जगप्रसिद्ध झाली होती. तिने तत्त्वज्ञानावर अनेक कथा, निबंध व लेख लिहिले.
ज्याँ-पॉल सार्त्र ह्या प्रसिद्ध फ्रेंच तत्त्वज्ञासोबत दि बोव्हाचे जवळीकीचे संबंध होते परंतु त्यांनी विवाह केला नाही.
