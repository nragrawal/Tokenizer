इंटरलिंग्वा ही २०व्या शतकामध्ये तयार केली गेलेली एक कृत्रिम भाषा लॅटिनचे आधुनिक रूप मानले जाते. ह्या भाषेची रचना १९३७ ते १९५१ दरम्यान आंतरराष्ट्रीय सहय्यक भाषा संस्था ह्या संघटनेने केली. एस्पेरांतो व इदोसह इंटरलिंग्वा ही जगातील सर्वाधिक वापर असलेली कृत्रिम भाषा समजली जाते. इंटरलिंग्वा जगातील अनेक नैसर्गिक भाषांमधील व्याकरण व शब्दकोशामधील समानता वापरून बनवली गेली आहे. इंटरलिंग्वाचे स्पॅनिशसोबत साधर्म्य आढळते. रोमान्स भाषासमूहामधील भाषा वापरणाऱ्या लाखो भाषिकांना इंटरलिंग्वा सहजपणे समजू शकते.
इंटरलिंग्वा भाषेची रचना करताना इंग्लिश, फ्रेंच, इटालियन, स्पॅनिश, पोर्तुगीज, जर्मन व रशियन ह्या भाषांमधील शब्दांचा व व्याकरण नियमांचा वापर करण्यात आला आहे. 
