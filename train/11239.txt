गांधी हा १९८२मध्ये प्रदर्शित झालेला इंग्लिश चित्रपट होता. मोहनदास करमचंद गांधी यांच्या जीवनावर आधारित या चित्रपटाला अनेक पुरस्कार मिळाले आहेत्. याची निर्मिती आणि दिग्दर्शन रिचर्ड अॅटनबरो यांनी केली होती आणि गांधींची भूमिका बेन किंग्सले या भारतीय वंशाच्या ब्रिटिश नागरिकाने केली होती. याशिवाय या चित्रपटात रोहिणी हट्टंगडी, रोशन सेठ, सईद जाफरी व इतर अनेक भारतीय अभिनेत्यांनी अभिनय केले आहे. २.२ कोटी अमेरिकन डॉलर खर्च केलेला हा चित्रपट त्या काळातील सर्वाधिक खर्चिक चित्रपटांतील एक होता. या चित्रपटाने जगभरात १२.७ कोटी डॉलरचा धंदा केला. या चित्रपटाचे जगातील अनेक भाषांमध्ये ध्वनिमुद्रण केले गेले.
