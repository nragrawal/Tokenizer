मातीचे कण जमिनीपासून वेगळे होऊन एका ठिकाणाहून दुसऱ्या ठिकाणी पावसाच्या पाण्याबरोबर किंवा वाऱ्याबरोबर वाहत जाणे म्हणजे जमिनीची धूप होय. शेतात अयोग्य रानबांधणी, पाण्याचा अयोग्य वापर, पाणी मुरवण्याची व्यवस्था नसणे, अपधाव सुरक्षितपणे वाहून जाण्यासाठी व्यवस्था नसणे इत्यादींमुळे जमिनीची धूप होते. ती कमी करण्यासाठी पॅरा गवताची लागवड फायदेशीर ठरते. या गवताचा उपयोग दुभत्या गुरांना हिरवा चारा म्हणून तर होतोच; शिवाय जमिनीवर गवती आच्छादन निर्माण होऊन जमिनीची धूप थांबते.
जमिनीच्या धुपेवर पाऊस, वारा, तापमान, भूरचना, वनस्पती आणि जमिनीचा प्रकार या घटकांचा परिणाम होतो. पडणाऱ्या पावसाचे प्रमाण आणि तीव्रता जास्त असेल तर जमिनीच्या होणाऱ्या धुपेचे प्रमाण जास्त असते.जमिनीचा उतार जास्त असल्यास वाहणाऱ्या पाण्याचा वेग जास्त असतो, त्यामुळे जमिनीची धूप मोठ्या प्रमाणावर घडून येते.
जमिनीची धूप
http://panlotkshetravikas.weebly.com/
