एकापेक्षा अधीक माणसे जेवावयास बसलेल्या ओळीस पंगत असे म्हणतात. 


पारंपारीक पंगतीत लोक जमीन, बसावयाची अंथरुणे अथवा पाटावर जेवण्यास बसत. काही पाट नक्षीदार असत. सहसा मुले, पुरुष, व स्त्रीयांची आसन व्यवस्था अथवा जेवण्यास बसण्याच्या वेळेत फरक असे. विसाव्या शतकाच्या पुर्वार्धापर्यंत जातीसंस्थेचा प्रभावही पंगतीतील आसन व्यवस्थेवर असे. 
जेवण्याची थाळी मांडण्यापूर्वी रांगोळी काढली जात असे खास प्रसंगी अथवा खास व्यक्तींसाठी थाळी चौरंगावर मांडण्यासाठी चौरंग सोबत फुलांची आरास, समई आणि उदबत्ती असत. पंगतीच्या थाळ्या म्हणून पळसाच्या पानांच्या पत्रावळी, केळीचीपाने, पितळेची अथवा चांदीची ताटे यांचा उपयोग केला जात असे. प्रसंगानुपरत्वे समई आणि उदबत्तीचे स्टँड सुद्धा चांदीचे वापरले जात. 

