मलेशिया मधील धर्म 
मलेशिया एक बहुसांस्कृतिक आणि बहुधार्मिक देश असून, त्याचा अधिकृत धर्म इस्लाम आहे. २०१० च्या जनगणनेनुसार, देशातील लोकसंख्येच्या ६१.३ टक्के लोक इस्लामचे अनुसरण करतात; तर १९.८ टक्के लोक बौद्ध धर्माचे अनुसरण करतात; यशिवाय ९.२ टक्के लोक ख्रिश्चन धर्म अनुसरतात; ६.३ टक्के हिंदू धर्म; आणि ३.४ टक्के पारंपरिक चीनी धर्म अनुसरात. उर्वरित इतर धर्मांमधे अॅनिझिझम, लोक धर्म, शिख धर्म, बहाई विश्वास आणि इतर धार्मिक विश्वास प्रणालींचा समावेश आहे. मलेशियात स्वतःला निरीश्वरवादी म्हणविणाऱ्यांची संख्या कमी आहे; मलेशियन सरकारद्वारे नास्तिक आणि निरीश्वरवाद्यांवर भेदभाव केल्यासाठी सरकारवर मानवाधिकार संघटनांकडून टीका होत आहे, काही कॅबिनेट सदस्यांनी "धार्मिक स्वातंत्र्य म्हणजेच धर्माचे स्वातंत्र्य नसणे" असे म्हटले आहे.
मलेशियामध्ये जगातील सर्व प्रमुख धर्मांचे वास्तव्य आहे. लोकसंख्या आणि गृहनिर्माण जनगणना आकडेवारी या धर्मांनुसार लोकसंख्येचे प्रमाण खालीलप्रमाणे दर्शवते:
सर्व मलेशियाई मलाय कायद्यानुसार मुसलमान आहेत. बहुतेक मलेशियन चीनी महायान बौद्ध धर्माचे किंवा चिनी परंपरागत धर्माचे पालन करतात. २०१० च्या जनगणनेतील आकडेवारीनुसार मलेशियाच्या चीनी व्यक्तींपैकी ८३.६% बौद्ध अनुयायी, ३.४% ताओवादी आणि ११.१% ख्रिश्चन अनुयायी आहेत.
मलेशियातील अनेक स्थानिक जमातींनी ख्रिश्चन धर्मात धर्मातर केले आहे, ख्रिश्चन धर्माचे प्रायद्वीपीय मलेशियामध्ये प्रवेश केला आहे.
इस्लाम हा देशाचा प्रमुख धर्म आहे आणि त्याला राज्य अधिकृत अधिकृत मानले जाते. ६०% मलेशियन लोक या धर्माचे अनुयायी आहेत. अनेक मुस्लिमांचे पवित्र दिवस राष्ट्रीय सुट्टी म्हणून घोषित आहेत, यामध्ये रमजानच्या शेवट, हजचा शेवट आणि मुहंमद पैगंबरांचा वाढदिवस समाविष्ट आहे. १२ व्या शतकामध्ये भारतीय व्यापाऱ्यांद्वारे इस्लामला मलेशियात आणले गेले आहे असे मानले जाते. १५ व्या शतकाच्या सुरवातीला मलक्का सल्तनत, प्रायः प्रायद्वीपमधील पहिले स्वतंत्र राज्य मानले गेले. मुसलमान असलेल्या मलाकाचा राजकुमारांच्या नेतृत्वाचा प्रभाव इस्लामचा प्रसार मलय जनतेत करण्यास प्रवृत्त झाला.
अनेक मलेशियाई चीनी महायान आणि बौद्ध धर्माचे इतर संप्रदाय, चिनी लोक धर्म, कन्फ्यूशियनिझम आणि दाओझम समेत विविध धर्मांचे अनुसरण करतात. इस्लामच्या आगमनापूर्वी या देशात बौद्ध धर्म प्रभावी व प्रमुख धर्म होता, मात्र सध्याची चिनी लोकसंख्येमधील बहुसंख्य मलय लोक ब्रिटिश राजवटीत येथे आले. चिनी नववर्ष राष्ट्रीय सुट्टी म्हणून साजरा केला जातो. बऱ्याच चीनी लोकांसाठी, 'धर्म' त्यांच्या सांस्कृतिक जीवनाचा एक महत्त्वाचा भाग आहे.
