गुणक: 21°15′58″N 78°51′30″E / 21.26611°N 78.85833°E / 21.26611; 78.85833उबाळी हे महाराष्ट्राच्या नागपूर जिल्ह्याच्या कळमेश्वर तालुक्यातील एक गाव आहे. हे गाव नागपूरपासून पश्चिमेस सुमारे ३१ किमी लांब आहे. हे गाव नागपूर- कळमेश्वर-मोहपा रस्त्यावर आहे.
या गावाजवळ सुमारे ६७ प्राचीन अश्मवर्तुळे सापडली आहेत.अश्मवर्तुळे ही एक प्रकारची थडगी असतात. त्या थडग्यांसभोवताल दगड गोलाकार रचून वर्तुळे करण्यात येतात. त्यांना अश्मवर्तुळे म्हणतात.ही पद्धत भारतात प्राचीन काळी अस्तित्वात होती.
रातुम नागपूर विद्यापीठाच्या इतिहास,संस्कृती व पुरातत्त्व विभागातर्फे या ठिकाणी असलेल्या सपाट टेकडीवर हे उत्खनन सुरू आहे. येथे मानवी हाडांसमवेतच घोड्याचा एक सांगाडाही सापडला आहे. पुरातत्त्वदृष्टीने हे महत्त्वाचे स्थान आहे.


