प्रिन्स्टन विद्यापीठ हे अमेरिका देशाच्या न्यू जर्सी राज्यातील प्रिन्स्टन ह्या शहरात स्थित असलेले एक खाजगी विद्यापीठ आहे. इ.स. १७४६ साली स्थापन झालेले प्रिन्स्टन हे अमेरिकेमधील सर्वात जुन्या उच्च शिक्षणासाठीच्या विद्यापीठांपैकी एक आहे. सध्या सुमारे १८ अब्ज डॉलर संपत्ती असलेले प्रिन्स्टन हे जगातील सर्वात श्रीमंत व प्रतिष्ठित विद्यापीठांपैकी एक आहे. आयव्ही लीग ह्या न्यू इंग्लंड परिसरातील प्रतिष्ठेच्या विद्यापीठ समूहाचा प्रिन्स्टन सदस्य आहे.
जेम्स मॅडिसन व वूड्रो विल्सन ह्या दोन अमेरिकन राष्ट्राध्यक्षांनी, अ‍ॅरन बर ह्या उपराष्ट्राध्यक्षाने तसेच मिशेल ओबामा ह्या विद्यमान पहिल्या महिलेले येथून शिक्षण घेतले आहे. आजवर ३७ नोबेल पारितोषिक विजेते प्रिन्स्टनसोबत संलग्न राहिले आहेत.

