श्रीलंका क्रिकेट संघाने सप्टेंबर आणि ऑक्टोबर २०१७ मध्ये पाकिस्तान क्रिकेट संघाविरुद्ध दोन कसोटी, पाच एकदिवसीय आणि तीन ट्वेंटी२० सामन्यांसाठी संयुक्त अरब अमिरातचा दौरा केला. ह्यामध्ये मिसबाह-उल-हकच्या निवृत्तीनंतर पाकिस्तानच्या सरफराज अहमद यांने पहिल्यांदाच कर्णधार असलेल्या पहिल्या कसोटी सामन्याचा समावेश होता.
२७ सप्टेंबर २०१७ रोजी पाकिस्तान क्रिकेट बोर्डाने कसोटी आणि एकदिवसीय सामन्यांसाठी पंचांची निवड केली. दुसरा कसोटी सामना दिवसा / रात्र खेळवला गेला, तो श्रीलंकेसाठी पहिलाच दिवस / रात्र कसोटी सामना होता. श्रीलंकेने कसोटी मालिका २–० ने जिंकली. पाकिस्तानचा हा ऑक्टोबर २००२ मध्ये ऑस्ट्रेलियाकडून मिळालेल्या ३-० व्हाईटवॉश नंत पाकिस्तानचा हा घरच्या मालिकेतील दुसरा तर संयुक्त अरब अमिरातीमधील पहिलाच व्हाईटवॉश. पाकिस्तानने एकदिवसीय मालिका ५-० अशी जिंकली. एकाच वर्षात तीन एकदिवसीय मालिकांमध्ये ५-० असा व्हाईटवॉश मिळणारा श्रीलंका हा पहिलाच संघ. ह्या आधी त्यांना जानेवारी मध्ये दक्षिण आफ्रिकेकडून तर ऑगस्टमध्ये भारताकडून व्हाईटवॉश मिळाला होता.
ऑगस्ट २०१७ मध्ये, श्रीलंका क्रिकेटचे अध्यक्ष थिलंगा सुमथिपला म्हणाले की, ऑक्टोबरमध्ये पाकिस्तानविरुद्ध होणार्‍या तीन टी२० सामन्यांपैकी एक पाकिस्तानातील लाहोर येथे खेळायला आवडेल. मार्च २००९ मध्ये, लाहोरच्या गद्दाफी स्टेडियमकडे जात असताना असताना श्रीलंकेच्या क्रिकेट संघावर दहशतवाद्यांनी हल्ला केला होता. त्यानंतर, केवळ झिम्बाब्वेने मे २०१५ मध्ये पाकिस्तानचा दौरा केला होता. २००९ मध्ये झालेल्या दहशतवादी हल्ल्यात श्रीलंकेच्या सध्याच्या संघातील, चामर कपुगेडेरा आणि सुरंगा लकमल हे दोघे त्यावेळी बसमध्ये होते आणि या मालिकेसाठीसुद्धा ह्या दोघांची निवड टी२० संघात होण्याची शक्यता आहे.
सप्टेंबर २०१७ मध्ये, सामन्यांचे वेळापत्रक निश्चित करण्यात आले, ज्यामध्ये टी२० मालिकेतील लाहोरमध्ये होणार्‍या शेवटच्या सामन्याचा समावेश होता. श्रीलंका क्रिकेटने म्हटले की, लाहोरमधील क्रिकेट सामना खेळण्यासाठी "कंत्राटी बंधन" आहे, परंतु पाकिस्तानला न जाण्याचा निर्णय घेणार्‍या कोणत्याही खेळाडूला दंड होणार नाही. तथापि, १४ ऑक्टोबर २०१७ रोजी, श्रीलंकेच्या संघाने सदर सामना तटस्थ ठिकाणी हलविला जाण्याची विनंती करून, पाकिस्तानला जाण्याची आपली अनिच्छा व्यक्त केली. १६ ऑक्टोबर २०१७ रोजी, श्रीलंका क्रिकेटने जाहीर केले की, लाहोरमध्ये खेळलेला जाणारा सामना ठरल्याप्रमाणेच होईल, परंतु त्यांचा मर्यादित षटकांमधील कर्णधार उपुल तरंगा यांने सामन्यातून माघार घेतली. खेळाडूंना सामन्याबद्दल चिंता वाटत असतानाही, संघाचे व्यवस्थापक असांका गुरुसिंघे यांना वाटले की, या सामन्यासाठी एक स्पर्धात्मक संघच निवडला जाईल. १९ ऑक्टोबर, २०१७ रोजी श्रीलंकेचे मुख्य निवडणूक अधिकारी ग्रॅहम लेब्रोय म्हणाले की, लाहोरला न जाण्याचा निर्णय घेणार्‍या खेळाडूंची इतर दोन टी२० सामन्यांसाठी निवड होण्याची शक्यता नाही. त्यानंतर दोनच दिवसांनी टी२० संघ जाहीर कण्यात आला, त्यासाठी थिसारा परेराला कर्णधार म्हणून निवडले गेले.
श्रीलंकेचा संघाचे "असाधारण" सुरक्षेमध्ये लाहोर येथे आगमन झाले आणि बॉम्ब-प्रूफ बसमधू ते संघाच्या हॉटेलकडे रवाना झाले. . लाहोर ट्वेन्टी२० आधी, श्रीलंका क्रिकेट मंडळाचे अध्यक्ष थिलंगा सुमथिपला म्हणाले की, पाकिस्तानचा दौरा संघासाठी विशेष आहे आणि ह्यामुळे भविष्यात देशाला इतर दौर्‍यांच्या आयोजनासाठी मदतच होईल. पीसीबीचे अध्यक्ष नजम सेठी म्हणाले की, हा सामना म्हणजे आंतरराष्ट्रीय क्रिकेट देशात पुन्हा येण्याची सुरवात आहे, तसेच त्यांना आशा वाटली की २०२० च्या अखेरीपर्यंत सर्व देश पाकिस्तानमध्ये क्रिकेट खेळतील. पाकिस्तानने टी२० मालिका ३-० ने जिंकली. सामना संपल्यानंतर एशियन क्रिकेट काउन्सिलने जाहीर केले की एसीसी एमर्जिंग संघ एशिया चषक, २०१८ पाकिस्तानमध्ये एप्रिलमध्ये खेळला जाणार असल्याचे जाहीर केले.










