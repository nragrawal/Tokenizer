लाल डोक्याचा ससाणा, आकोस, आडेरा, मोरगी किंवा तुरमती हा एक शिकारी पक्षी आहे.
हा आकाराने अंदाजे कबुतराएवढा सुबक सुंदर ससाणा असतो. वर निळसर करडा, खाली पांढरा असतो. पोट व पंखांवर काळवट, दाट पट्टे व काड्या असतात. त्यांच्या पंखांची पांढरी किनार आणि वरचे रुंद काळे पट्टे उडताना ठळक दिसतात. डोके काळसर तांबूस असते. नर-मादी दिसायला सारखे असतात. मादी नरापेक्षा मोठी असते. नेहमी जोडीने राहतात.
निवासी व अंशतः स्थलांतर करणारे. पूर्वेकडे आसाम आणि बांगला देश, तसेच भारतीय द्वीपकल्पात आढळतात.जानेवारी ते मार्च हा त्यांच्या वीणीचा काळ आहे.
हे पक्षी माळराने, राया आणि भातशेती, तसेच विरळ जंगले येथे असतात.
