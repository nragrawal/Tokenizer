
सिरिमावो राट्वाट्टे डीयास भंडारनायके  ही श्रीलंकेतील एक राजकारणी होती. ती इ.स. १९६०-६५, इ.स. १९७०-७७ व इ.स. १९९४-२००० सालांदरम्यान तीनदा श्रीलंकेच्या पंतप्रधानपदी आरूढ होती. तसेच तिने श्रीलंका फ्रीडम पार्टी या पक्षाचे नेतृत्वदेखील दीर्घकाळ केले.
ती श्रीलंकेचा माजी पंतप्रधान सॉलोमन वेस्ट रिजवे भंडारनायके याची पत्नी होती. श्रीलंकेची तिसरी राष्ट्राध्यक्ष चंद्रिका कुमारतुंगा व माजी कॅबिनेट मंत्री अनुरा भंडारनायके ही तिची मुले होती.

