श्रीयुत गंगाधर टिपरे ही झी मराठी वाहिनीवरून इ.स. २००१-२००५ या काळात प्रसारित झालेली मराठी मालिका आहे. २ नोव्हेंबर, इ.स. २००१पासून हिच्या प्रक्षेपणास सुरुवात झाली . १६५ भागांनंतर ७ जानेवारी, इ.स. २००५ रोजी अखेरचा भाग प्रक्षेपित होऊन ही मालिका संपली . केदार शिंदे याने या मालिकेचे दिग्दर्शन केले असून दिलीप प्रभावळकर, राजन भिसे, शुभांगी गोखले, विकास कदम, रेश्मा नाईक इत्यादी कलाकारांनी या मालिकेत भूमिका केल्या आहेत. 
या मालिकेचे कथानक दिलीप प्रभावळकर यांच्या अनुदिनी या लोकसत्ता दैनिकात प्रसिद्ध होणार्‍या सदरांवर आधरित होते. टिपरे कुटुंबात घडणार्‍या दैनंदिन घटना या ह्या मालिकेचा आधार होता. पुढे ह्या सदरांचे ‘अनुदिनी’ नावाचे पुस्तक प्रसिद्ध झाले.


