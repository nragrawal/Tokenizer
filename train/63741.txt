
नलेश पाटील हे मराठी भाषेतील एक कवी होते. ते आपल्या आगळ्या-वेगळ्या शैलीद्वारे पहाडी आवाजात कविता सादर करत असत. झाडे, पाने, फुले, घरटी, पक्षी, आभाळ, ऊन, पाऊस, समुद्र, बदलणारे ऋतू अशा निसर्गदत्त घटक हे त्यांच्या कवितेच्या अग्रस्थानी असायचे. 
नलेश पाटील यांचे संपूर्ण शिक्षण इंग्रजी माध्यमातून झाले असले तरी नलेश पाटील यांचा मराठीचा गाढा अभ्यास होता. त्यांचे कलाविषयक मुंबईच्या जे. जे. इन्स्टिट्यूट ऑफ अप्लाईड आर्ट या संस्थेत झाले होते. ते एका अमेरिकन कंपनीत क्रिएटिव्ह डायरेक्टर होते.कवितांच्या गावा जावे' हा त्यांच्यासह अशोक नायगावकर, निरंजन उजगरे, नलेश पाटील, अशोक बागवे, अरुण म्हात्रे, महेश केळुस्कर, सौमित्र ह्या सर्व कवींचा एकत्रित काव्य गायन समारंभ असे. या रंगमंचीय कार्यक्रमामुळे नलेश पाटील यांना अमाप प्रसिद्धी मिळाली. 'नक्षत्रांचे लेणे' या दूरचित्रवाणीवरील कार्यकर्माताही त्यांच्या कविता गायल्या गेल्या.
'टूरटूर' आणि 'हमाल दे धमाल' या चित्रपटांसाठी त्यांनी गीतलेखनही केले आहे.
झाडावरले हिरवे झाकण उचलून पाहू आत..
निळ्या ऐटीत बसले..
गळा डोंगराच्या रुळे ऊन पाण्याची साखळी..
हिरव्या हातांवरती वाटते उतरून ऊन पाणी झाले..
मी सोवळ्या धुक्यात गेलो आकाशी पोहून.
नेसतात माळावरी हिरवळ नऊवारी..
खळ्कन फुटले पाणी आणि अंगावरती उडली गाणी;त्या गाण्याच्या शिंतोड्यांचा अंगि शहारा ओला ओला..
पंक्चर करून एक ढग, पेरावा अंगणात कारंजे म्हणून.
जणू नभ पाणावलेआर्त नजरेमधुनीदिस पावसाचे आले
पान फुटले वेलीतकिती दिसाने ओढामंजूळ झाला गं.. झाला गं..पाऊस आला गं..
थेंब वाजती खुळ्ळुकहिरवागार झाला पुन्हामातीमधला काळोख..
अन् झाडे ऋतूभर मश्गुल आपल्याच रूपात..

