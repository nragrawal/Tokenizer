मढे घाट पुणे जिल्ह्याच्या दक्षिण भागातील वेल्हे तालुक्यातील गाव आहे. या घाटाकडे जाण्यासाठी मुंबई-बंगलोर या राष्ट्रीय महामार्गावरून नसरापूर येथून वेल्ह्या मार्गे केळद या गावी जावे. केळद गावापासून चालत दीड ते दोन किलोमीटर वर मढे घाट येतो. मढे घाट हा नैसर्गिक पर्यटन स्थळ आहे. येथून कुठलाही रस्ता जात नाही. तेथे मोठ्ठा धबधबा आहे. पावसाळ्यात त्याला खूप पाणी असते ऑक्टोबर नंतर मात्र टिपूसही पाणी नसते. धबधबा कड्यावरून उतरतो, तेथून कडा उतरून पायी महाडच्या दिशेने जाता येते, पावसाळ्यात सहलीला खूप गर्दी असते.सिहागड जिंकून घेणाऱ्या तानाजी मालुसरे यांचे मढे त्यांच्या कोकणातल्या गावी या वाटेने नेले म्हणून त्याला मढे घाट म्हणतात अशी आख्यायिका आहे.
