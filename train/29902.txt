
जोमो केन्याटा हा केनिया देशाचा स्वातंत्र्यसेनानी, पहिला पंतप्रधान व पहिला राष्ट्राध्यक्ष होता. १९६३ ते मृत्यूपर्यंत केनियाचे नेतृत्व करणाऱ्या केन्याटाला देशाचा जनक मानले जाते.
केन्याटाचा जन्म तत्कालीन पूर्व आफ्रिकेतील किकुयू प्रदेशात २० ऑक्टोबर १८९१ रोजी झाला. त्याच्या लहानपणीच त्यांच्या आई-वडिलांचा मृत्यु झाल्याने त्याचे आजोबा आणि काकांनी जोमो यांचे संगोपन केले. किकुयू मधील क्रिश्चन शाळेत जोमोचे प्राथमिक शिक्षण झाले. ह्या शाळेतील धार्मिक विचारांच्या प्रभावामुळे त्याने १९१४ साली ख्रिश्चन धर्म स्वीकारला. त्याने स्वतःचे नाव आधी जॉन पीटर असे ठेवले पुढे ते नाव बदलून त्यांनी स्वतःचे नाव जॉनस्टन कमाऊ असे ठेवले. शिक्षण संपल्यानंतर जोमो केन्याटा नैरोबी येथे गेला. तेथील नगर प्रशासनाच्या पाणी वाटप विभागात त्याला नोकरी मिळाली. १९२४ साली त्याने राजकारणामध्ये प्रवेश केला.
