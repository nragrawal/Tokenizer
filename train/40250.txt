सूक्त  म्हणजे चांगल्या पद्धतीने सांगितले गेलेले. 
वेदांमध्ये निसर्गातील विविध शक्तींना देवता मानले आहे. वेदांतील विशिष्ट देवतांची स्तुती करणाऱ्या ऋचांचा वा तत्सम मंत्रांचा समुच्चय म्हणजे सूक्त. 
वैदिक मंत्रांचा असा विशिष्ट मंत्र-समूह जो 'एकदैवत्य' आणि 'एकार्थ' असेल, त्यालाच सूक्त म्हटले जाते. 
'बृहद्देवता' नामक ग्रंथात सूक्त शब्दाची व्याख्या पुढीलप्रमाणे केली गेली आहे. 
संपूर्णं ऋषिवाक्यं तु सूक्तमित्यभिधीयते |अर्थात संपूर्ण ऋषि-वचनांना सूक्त असे संबोधतात.

'बृहद्देवता' ग्रंथात चार प्रकारच्या सूक्तांचे वर्णन केले गेले आहे. 
१. देवता सूक्त - ज्यात कोणा एकाच देवतेची स्तुती केलेली असते.
२. ऋषि सूक्त - ज्यात कोणा एकाच ऋषींची स्तुती केलेली असते.
३. अर्थ सूक्त - ज्या सूक्ताच्या पठणाने सकल हेतूंची पुरती होते.
४. छंदः सूक्त - जी सूक्ते एकाच प्रकारच्या छंदात मांडली गेली आहेत.

सुक्तांची विभागणी सामान्यतः पुढील दोन प्रकारांतदेखील केली जाते, 
१. क्षुद्रसूक्त - ज्यात कमीतकमी ३ ऋचा असतात.
२. महासूक्त - ज्यात ३ हून अधिक ऋचा असतात.
वेदांमध्ये विविध देवतांवर केलेल्या अशा अनेक स्तुतीपर सूक्तांचा अंतर्भाव आहे. 
उदाहरणार्थ - 

