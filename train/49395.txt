पतेती हा पारश्यांचा नववर्ष दिवस होय. झोराष्ट्रीय दिनदर्शिकेनुसार वर्षाच्या ह्या पहिल्या दिवसाला नवरोज म्हणले जाते. या दिवशी पारशी लोक अग्यारीत जाउन प्रार्थना करतात आणि पारशी भोजन घेतात.
पारशी जेवण हे गुजराती आणि इराणी खाद्यसंस्कृतींवर आधारित आहे. यात मुख्यत्वे भात आणि दालचा सामावेश आहे. पारशी लोक मोठ्या प्रमाणात मांसाहार करतात. पात्रानू मच्छी, धनसाक, चिकन फर्चा, सली कोंबडी हे काही पारशी मांसाहारी पदार्थ आहेत. अंडी आणि स्क्रँबल्ड एग, पारसी आकूरी, पोरो सारखे अंड्याचे पदार्थ हे पारशी नाश्त्यात असतात.
