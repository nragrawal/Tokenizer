एंटेबी आंतरराष्ट्रीय विमानतळ  हा पूर्व आफ्रिकेतील युगांडा देशाचा प्रमुख आंतरराष्ट्रीय विमानतळ आहे. राजधानी कंपालापासून ४१ किमी अंतरावरील व्हिक्टोरिया सरोवराच्या काठावर एंटेबी नावाच्या शहराजवळ स्थित असलेला हा विमानतळ १९२८ साली बांधण्यात आला.
१९७६ साली इस्रायलच्या बेन गुरियन विमानतळाहून पॅरिसकडे निघालेल्या एअर फ्रान्सच्या विमानाचे काही पॅलेस्टिनी अतिरेक्यांनी अपहरण केले व ते विमान एंटेबी विमानतळावर आणून सर्व प्रवाशांना येथे ओलीस धरले. युगांडाचा तत्कालीन हुकुमशहा ईदी अमीन ह्याचा ह्या अपहरणास पाठिंबा होता. इस्रायली लष्कराने ४ जुलै १६ रोजी केलेल्या एका लष्करी कारवाईमध्ये बहुतेक सर्व प्रवाशांची सुटका करण्यात आली.

