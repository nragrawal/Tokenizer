१६ सप्टेंबर १९९६ रोजी सुरू झालेली मायबोली.कॉम ही सगळ्यात जुनी मराठी वेबसाइट आहे. व्यक्तिगत वेबसाइट म्हणून सुरू झालेल्या, "मायबोलीशी नातं सांगणाऱ्या जगभरच्या पाऊलखुणा" एकत्र करणाऱ्या या "छोट्याश्या" वेबसाइटवर आज ८४ हजारापेक्षा जास्त पानांचा मजकूर आहे, आणि दर महिन्यात सरासरी एक लाखाहून जास्त वेळा मराठी वाचक मायबोलीला भेट देत. मायबोलीचे २८,११४ सभासद आहेत. तर नोंदणी नसलेले १,४२,१९८ लोक महिन्याला भेट देतात
या दहा वर्षात मायबोलीने महाजालावर अनेक नवीन पायंडे पाडले. पहिली मराठी शुभेच्छापत्रे, दहा वर्षे २४ तास सतत सुरू असणारी मराठी अंताक्षरी, पहिली मराठी ऑनलाइन कादंबरी, आंतरजालावरचे मराठी माणसांचे खुले व्यासपीठ: हितगुज, विवाहविषयक सदर: रेशीमगाठी, जगभरच्या भाविकांनी एकत्र साजरा केलेला आंतरजालावरचा गणेशोत्सव, दिवाळी अंक असे अनेक उपक्रम आजही चालू आहेत. मायबोलीकर फक्त लेखनच करतात असे नाही तर वेगवेगळ्या वेळी प्रत्यक्ष भेटतात, सामाजिक उपक्रमात हातभार लावतात आणि सेवाभावी संस्थांची इतरांनाही ओळख करून देतात.
या सगळ्या यशामागे मायबोलीला वेळोवेळी मदत केलेल्या शेकडो स्वयंसेवकांचा मोठाच हातभार आहे. संगणक आज्ञावली लेखन, स्वागत समिती, मदत समिती, नेमस्तक, दिवाळी अंक संपादक मंडळ, गणेशोत्सव समिती, वर्षाविहार समिती अशा अनेक प्रकारे, १६ वर्षांपासून ते ८६ वर्षापर्यंत, विविध वयाच्या स्वयंसेवकांनी मायबोलीवरचे आणि मराठी संस्कृतीवरचे आपले प्रेम व्यक्त केले आहे.
नवीन दशकात पदार्पण करताना, या वर्षी मायबोलीने सुरू केलेले काही नवीन उपक्रम
मायबोली.कॉम चे मुख्य कार्यालय अमेरिकेत बॉस्टन, मॅसॅच्युसेट्‌स येथे आहे.
मायबोली विशेष : http://vishesh.maayboli.comमायबोलीवरच्या विविध उपक्रमांच एकत्रित संकलन
खरेदी : http://kharedi.maayboli.comमायबोलीचा ऑनलाईन खरेदी विभाग 
जाहिराती : http://jahirati.maayboli.com/मराठी ऑनलाईन छोट्या जाहिराती 
कानोकानी : http://kanokani.maayboli.com/तुम्हाला महत्वाच्या वाटलेल्या वेबवरच्या लिंक्स इतरांना सांगण्यासाठी 
बातम्या : http://www.batmya.com/मराठी भाषेतल्या विविध ऑनलाईन वृत्तपत्रातल्या बातम्या एकत्रित वाचा.
भारतीय भाषेतल्या वेबसाईट
हिंदी.खबर.आयो : http://hindi.khabar.ioहिंदी भाषेतल्या ऑनलाईन वृत्तपत्रातल्या बातम्या एकत्रित 
कन्नडा.खबर.आयो : http://kannada.khabar.ioकन्नड भाषेतल्या ऑनलाईन वृत्तपत्रातल्या बातम्या एकत्रित 
गुजराती.खबर.आयो : http://gujarati.khabar.ioगुजराती भाषेतल्या ऑनलाईन वृत्तपत्रातल्या बातम्या एकत्रित 
बांगला.खबर.आयो : http://bangla.khabar.ioबंगाली भाषेतल्या ऑनलाईन वृत्तपत्रातल्या बातम्या एकत्रित 
इंग्रजी भाषेतल्या वेबसाइट
जस्टप्रोमोडील्स.कॉम : http://www.justpromodeals.comविविध कंपन्यांचे सेल, कुपन आणि इतर ग्राहकोपयोगी माहिती 

