पैनगंगा नदी हा लेख अपूर्ण आहे आणि पूर्ण करण्यास आपण हातभार लावू शकता.हा लेख संपादित करण्यासाठी येथे टिचकी द्या.'विकिपीडिया' मध्ये अपूर्ण लेख संपादित करण्यासाठी मदतीचा लेख येथे उपलब्ध आहे.

पैनगंगा नदी ही महाराष्ट्रातील विदर्भातल्या बुलढाणा कोलवड, वाशीम व यवतमाळ या जिल्ह्यांतून, आणि मराठवाड्यातल्या नांदेड आणि हिंगोली या जिल्ह्यांतून वाहणारी एक नदी आहे. 
बुलढाणा जिल्ह्यातील बुदनेशवर अजिंठा डोंगर येथे पैनगंगा नदीचा उगम आहे. ही नदी वाशीम जिल्ह्यातील रिसोड तालुक्याच्या अगदी मध्यभागातून वाहते. यवतमाळ जिल्ह्याला अलौकिक वनसंपदा लाभली आहे. त्या जिल्ह्यातल्या, हिरवळीने नटलेल्या पैनगंगा अभयारण्याला तीन बाजूंनी स्पर्शून पैनगंगा वाहते. नदीच्या दुसऱ्या तीराला नांदेड जिल्हा आणि त्यातले किनवट अभयारण्य आहे.
किनवट तालुक्‍यात, पैनगंगा नदीवर सहस्रकुंड नावाचा धबधबा आहे. नदीचा प्रवाह खडकामधून विभागला आहे, त्यामुळे पाणी खाली कोसळताना दोन वेगवेगळ्या धारा पडतात. सोनधाबी आणि सहस्रकुंड धबधबा हे पैनगंगा अभयारण्याचे प्रमुख आकर्षण आहे. 
पैनगंगा ही नदी बुलढाणा व यवतमाळ पठारावरून पूर्वेकडे वाहत जाते आणि यवतमाळच्या पूर्व सरहद्दीवर बल्लारपूर येथे वर्धा नदीला मिळते. ही नदी म्हणजे वाशीम व यवतमाळ जिल्हयांची दक्षिण सीमा आहे.नांदेड जिल्ह्यातील किनवट तालुक्यात पेंदा नागढव येथे पैनगंगा नदीच्या काठी नागनाथाचे मंदिर आहे
