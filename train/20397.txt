चंद्रा क्ष-किरण वेधशाळा ही कृत्रिम उपग्रहाच्या स्वरूपातली एक अवकाशीय वेधशाळा आहे. २३ जुलै १९९९ रोजी एसटीएस-९३ मोहिमेमध्ये नासाच्या कोलंबिया अंतराळयानाने हिचे प्रक्षेपण करण्यात आले होते. ६४ तासामध्ये ही वेधशाळा पृथ्वीभोवती एक प्रदक्षिणा करते. या वेधशाळेमध्ये एक क्ष-किरण दुर्बीण आहे. तिच्यातील आरशांच्या उच्च कोनीय विभेदनामुळे ती तिच्यापूर्वीच्या इतर कुठल्याही क्ष-किरण दुर्बिणीपेक्षा १०० पटींनी जास्त संवेदनशील आहे. पृथ्वीचे वातावरण बहुतांश क्ष-किरणे शोषून घेते. त्यामुळे जमिनीवरील दुर्बिणींनी क्ष-किरणांचे निरीक्षण करता येत नाही. म्हणून अवकाशीय वेधशाळेची गरज भासते. ही दुर्बीण सध्या कार्यरत आहे.
चंद्रा वेधशाळा नासाच्या चार महान वेधशाळांमधील तिसरी वेधशाळा आहे. यामधील सर्वात पहिली हबल दुर्बीण, दुसरी इ.स. १९९१ मध्ये प्रक्षेपित करण्यात आलेली कॉम्प्टन गॅमा किरण वेधशाळा आणि चौथी स्पिट्झर अवकाश दुर्बीण आहे. 
चंद्रा या दुर्बिणीचे नाव भारतीय-अमेरिकन खगोलशास्त्रज्ञ सुब्रह्मण्यन चंद्रशेखर यांच्या सन्मानार्थ देण्यात आले आहे.
चंद्रा दुर्बिणीने घेतलेली काही छायाचित्रे
क्ष-किरणांतील गुरू ग्रह.
टायको अतिनवतार्‍याचे अवशेष क्ष-किरणांमध्ये.
SN 2006gy and parent galaxy NGC 1260.
CXO orbit as of January 7, 2014.
M31 Core in X-ray light.
PSR B1509-58 - red, green and blue/max energy.
Turbulence may prevent galaxy clusters from cooling.
Bright X-Ray flare from Sagittarius A*, supermassive black hole in the Milky Way.
SNR 0519-69.0 - remains of an exploding star in the Large Magellanic Cloud.
Images released to celebrate the International Year of Light 2015.
Cluster of newly formed stars in Orion Nebula.
GK Persei: Nova of 1901.
X-ray light rings from a neutron star in Circinus X-1.
सिग्नस एक्स-१, सर्वात पहिल्यांदा शोधण्यात आलेले कृष्णविवर.
