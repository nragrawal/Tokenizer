युवा ऑलिंपिक क्रीडा स्पर्धा ही वय वर्षे १४ ते १८ ह्या दरम्यानच्या तरूण खेळाडूंसाठी आयोजित करण्यात येत असलेली एक बहु-राष्ट्रीय व बहु-क्रीडा ऑलिंपिक स्पर्धा आहे. पहिल्या युवा ऑलिंपिक स्पर्धेचे आयोजन सिंगापूरमध्ये १४ ते २६ ऑगस्ट २०१० दरम्यान केले गेले.
जगातील बहुतेक सर्व राष्ट्रीय ऑलिंपिक संघटना ह्या स्पर्धेसाठी आपले युवा खेळाडू पाठवतात. पारंपारिक ऑलिंपिक स्पर्धांमधील सर्व खेळांचे आयोजन युवा ऑलिंपिकमध्ये देखील केले जाते.
