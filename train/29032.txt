सर फ्रँक मॉर्टिमर मॅग्लिन वॉरेल हा वेस्ट इंडीजकडून आंतरराष्ट्रीय क्रिकेट खेळलेला खेळाडू आणि जमैकाचा सेनेटर होता.
उजव्या हाताने फलंदाजी तर डाव्या हाताने मध्यमगती गोलंदाजी करणारा वॉरेल इ.स. १९५०मध्ये वेस्ट इंडीझ क्रिकेट संघाचा सर्वप्रथम श्यामवर्णीय नायक झाला. वॉरेल प्रथमवर्गीय क्रिकेटमध्ये ५०० धावांच्या दोन भागीदारी करणारा एकमेव खेळाडू आहे. वॉरेल, एव्हर्टन वीक्स आणि क्लाइड वॉलकॉट या त्रयीला द थ्री डब्ल्युज या नावाने उल्लेखिले जाते.

