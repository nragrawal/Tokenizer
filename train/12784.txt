'छवि राजावत ही जयपूरपासून ६० किलोमीटर अंतरावर असलेल्या टोंक जिल्ह्यातील सोडा गावाची सरपंच आहे. ती भारतामधील सगळ्यात कमी वयाची व एकमेव एमबीए झालेली सरपंच आहे. नोव्हेंबर २०१३ मध्ये स्थापन केलेल्या भारतीय महिला बँकेची ती संचालक देखील आहे. 
छवि हिचा जन्म राजस्थान मधील जयपूर इथे झाला. ती टोंक जिल्ह्यातील माल्पुरा तालुक्यात सोडा नावाच्या लहानशा गावातून आली आहे. तिचे आजोबा ब्रिगेडियर रघुबीर सिंग छवीच्या निवडणुकीपूर्वी २० वर्षांपूर्वी याच गावाचे सरपंच होते. तिने तिचे औपचारिक शिक्षण ऋषी व्हॅली विद्यालय, मेयो कॉलेज गर्ल्स स्कूल आणि लेडी श्रीराम कॉलेजमधून पूर्ण केले. तिने पुण्यातील 'बालाजी इन्स्टिट्यूट ऑफ मॉर्डन मॅनेजमेंट'मधून एमबीए केले.छवि आपले गाव सोडामध्ये आणि जयपूरमध्ये आपल्या आई वडिलांसोबत आपला बराच वेळ घालवत असे. ती शेतकऱ्यांच्या मुलांसोबत खेळत मोठी झाली आहे. ग्रामीण लोकांच्या अडचणी दूर करण्यासाठी त्यांच्यबरोबर ती तासन्‌तास असायची. सरपंच बनण्यामागचा उद्देश म्हणजे आपल्या गांवासाठी काय करता येईल हा होता. .
भारतातील ग्रामीण भागाच्या विकासासाठी छवि हिने तिची कॉर्पोरेटची नोकरी आणि शहरी जीवन सोडून दिले व ती गावाकडे आली. गावची सरपंच झाल्यानंतर तिने अनेक प्रकल्प यशस्वीपणे अंमलात आणले आहेत. उदाहरणार्थ, बहुतेक घरांमध्ये पावसाचे पाणी साठवणे, शौचालय सुविधा इत्यादी. भारतातील एक अग्रगण्य इंग्रजी वृत्तपत्र टाइम्स ऑफ इंडिया हे तिला राजस्थानमधील ग्रामीण भागातील बदललेल्या भागाचा महत्त्वाचा हिस्सा मानतात.
२५ मार्च २०११ रोजी राजावत हिने भेटीला आलेल्या संयुक्त राष्ट्रसंघाच्या ११ व्या इन्फो पायरेट वर्ल्ड कॉन्फरन्सच्या प्रतिनिधींना चांगला प्रतिसाद दिला.
६ जुलै २०१४ रोजी, छवी यांनी आपल्या वडिलांसोबत पंचायत सचिवावर जमिनीच्या वादावरून हल्ला केला. असे सांगितले जाते की छवी आणि तिचे वडील पोलिसांना सुरक्षा पुरविण्याची विनंती करीत होते परंतु त्यांना आलेल्या धमक्या आणि त्यांच्यावर झालेले हल्ल्याचे आधीचे प्रयत्त्न विचारात घेऊनही पोलिसांनी काहीही कारवाई केली नाही.
