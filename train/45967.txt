विजयसिंह शेखावत हे भारताचे माजी नौसेनाप्रमुख आहेत. 
जुलै १९५६ मध्ये त्यांना भारतीय नौसेनेत कमिशन मिळाले. त्यांनी विविध भारतीय आरमारी नौकांवर काम केले. त्यांनी १९५७-५८ दरम्यान परदेशात कामगिरी. हे १९७९-८१ दरम्यान पुणे येथील राष्ट्रीय संरक्षण प्रबोधिनीचे डेप्युटी कमांडंट होते. त्यांनी काम केलेली इतर काही पदे - निदेशक, नौसेना मुख्यालय, दिल्ली ; एसीएन्एस्, नौसेना मुख्यालय, दिल्ली ; फ्लॅग ऑफिसर कमांडिंग, पश्चिम आरमार, महाराष्ट्र एरिया मुंबई ; डीजीडीपीएस्, संरक्षण मंत्र्यांचे, दिल्ली ; एफ्ओसी-इन-सी, ईस्टर्न नेव्हल कमांड ; नौसेना उपप्रमुख ; नौसेनाप्रमुख वगैरे पदांवर त्यांनी कार्य केले आहे. इंडिया इंटरनॅशनल सेंटर, युनायटेड सर्व्हिसेस इन्स्टिट्युट ऑफ इंडिया, हिमालयन क्लब चे ते सदस्य होते.पीव्हीएस्एम्, एव्हीएस्एम्, वीर चक्र इ. पुरस्कार त्यांना मिळाले. 
त्यांच्या वडिलांचे नाव धरमपाल सिंह आणि पत्नीचे नाव बिनू आहे. त्यांना दोन मुले आहेत.
