तेजश्री प्रधान-केतकर ही एक भारतीय अभिनेत्री आहे. तेजश्री प्रामुख्याने मराठी चित्रपटांमध्ये आणि मराठी दूरचित्रवाणी मालिकांमध्ये काम करते. ती मुळची मुंबईजवळच्या डोंबिवली गावची असून तिने 'या गोजिरवाण्या घरात' या टीव्ही सीरीजद्वारे तिने अभिनयक्षेत्रात पदार्पण केले. तिची नंतरची मुख्य भूमिका 'लेक लाडकी'त होती. 
तथापि, झी मराठीवरील 'होणार सून मी या घरची' या सुपरहिट झालेल्या सीरियलमध्ये केलेल्या जान्हवीच्या भूमिकेमुळे तेजश्रीला अमाप लोकप्रियता मिळाली. या मालिकेतील नायकाची-श्रीकांतची भूमिका असलेला शशांक केतकर यांच्याशी तिने लग्न केले, पण वर्षभरातच त्यांचा घटस्फोट झाला.
'गो स्टोरीज' या मोबाईलवरील मराठी कथांच्या ॲपसाठी तेजश्री प्रधान यांनी आवाज दिला आहे.


