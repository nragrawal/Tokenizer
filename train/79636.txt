ज्यॉँ-बेडेल बोकासा हा मध्य आफ्रिकेच्या प्रजासत्ताकचा राष्ट्राध्यक्ष, हुकुमशहा व सम्राट होता.
जानेवारी १, इ.स. १९६६ रोजी बोकासा सैन्याच्या मदतीने सत्तेवर आला व त्याने स्वतःला राष्ट्राध्यक्ष करून घेतले. डिसेंबर ४, इ.स. १९७६ रोजी त्याने स्वतःला बोकासा पहिला या नावाने मध्य आफ्रिकेचा सम्राट घोषित केले. सप्टेंबर २०, इ.स. १९७९ रोजी त्याची सत्तेवरुन हकालपट्टी झाली.
याला सलाह एद्दिन अहमद बोकासा या नावानेही ओळखतात.

