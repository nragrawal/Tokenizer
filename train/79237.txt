कुवे हे भारतातील महाराष्ट्र राज्यातील रत्नागिरी जिल्ह्यातील लांजा तालुक्यातील गाव आहे.

गुणक: 16°52′N 73°32′E / 16.86°N 73.54°E / 16.86; 73.54
हे गाव मुंबई गोवा राष्ट्रीय महामार्गावर लांजा शहरानंतर ३ किमीवर वसलेले आहे. लांजा बस स्थानकातून वाटूळ, राजापूर, झर्ये,पाचळ इत्यादी गावाकडे जाणाऱ्या एसटी बसेस येथे थांबतात. रस्त्यावरच डाव्या बाजूला एक गणपती मंदिर आहे.
मुख्यतः कुणबी, मराठा, ब्राह्मण, मुस्लीम समाजातील लोक येथे पूर्वीपासून स्थायिक आहेत. फणस, काजू, हापूस आंबा, कोकम ह्यांचे येथे उत्पादन घेतले जाते. आठवडा बाजारासाठी तसेच इतर सरकारी कामकाजासाठी लोकांना लांजा तालुका ठिकाणी जावे लागते.शेळीपालन,दुग्ध व्यवसाय धंद्याव्यतिरिक्त काथ उत्पादन येथे घेतले जाते.
