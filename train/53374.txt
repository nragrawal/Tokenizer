कपिलाषष्ठी योग हा दुर्मिळ असून, हा साधारणपणे दर साठ वर्षानी एकदा येतो आणि म्हणूनच इतर योगांच्या तुलनेत त्याला `दुर्मिळ' हे विशेषण लावले जाते. भाद्रपद कृष्ण पक्षातील षष्ठी तिथीच्या वेळी सूर्य हस्त नक्षत्रात असेल, व्यतिपात योग असेल, मंगळवार व चंद्र रोहिणी नक्षत्रात असेल तर त्या षष्ठीला `कपिलाषष्ठी' असे म्हणतात. या सर्व गोष्टी एकत्र जमून येणे महाकठीण. परंतु साधारणतः दर साठ वर्षानी या गोष्टी एकत्र येण्याची शक्यता असते.



