ठेचा हा महाराष्ट्रातील खाद्यपदार्थ आहे.
हिरव्या मिरच्या तव्यावर किंवा कढईत भाजून घ्याव्यात. भाजताना त्यावर अर्धा चमचा तेल सोडावे. पांढऱ्या होत आल्या की लगेच खलांत टाकाव्यात. .
त्याबरोबर १ गड्डा सोललेल्या लसणाच्या पाकळ्या घ्याव्यात. चवीनुसार मीठ बरोबर घेऊन खलबत्त्यात चांगल्या ठेचाव्यात. लसूण व मिरच्या चांगल्या एकजीव होई पर्यंत ठेचल्यावर एका वाडग्यात काढून त्यावर १ चमचा दाण्याचा कूट व बारीक चिरलेली कोथिंबिर टाकून परत एकजीव करणे.
अधिक टीपा: १. ठेच्याला मिरच्या जाड, लांब व पोपटी रंगाच्या मिळाल्यास उत्तम . २. मिरच्या गरम असतानाच ठेचायला घ्याव्यात. तिखटाची मात्रा लसणाने कमी/जास्त करावी. ठेचताना थेंबभर तेल अधून मधून वरून सोडत राहिल्यास ठेचा चवीला सुंदर होतो तसेच ठेचायला सोपा जातो. ३. ठेचणे हा प्रकार मन लावून करावा - मिक्सर मधील ठेच्याला चव येत नाही. - लाकडी बडगी व ठेचणी असल्यास उत्तम. ४. दशम्या, भाकरी, ठेपला, पोळी तत्सम कुठल्याही पदार्थाबरोबर छान लागतो. ५. प्रमाणात सेवन करणे;.
ठेचा मिरची, चिंच व मीठापासून तयार केला जातो.

