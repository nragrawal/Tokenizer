फ्लायदुबई ही संयुक्त अरब अमिराती देशातील कमी दरात विमानसेवा पुरवणारी एक विमान वाहतूक कंपनी आहे. दुबई शहरामध्ये मुख्यालय व दुबई आंतरराष्ट्रीय विमानतळावर वाहतूकतळ असलेली फ्लायदुबई दुबई सरकारच्या मालकीची आहे. २००८ साली स्थापन झालेल्या फ्लायदुबईद्वारे एकूण ९५ शहरांना विमान सेवा पुरवली जाते. फ्लायदुबईच्या ताफ्यात बोइंग ७३७ बनावटीची ५१ विमाने आहेत. दुबईतील एमिरेट्स ह्या प्रमुख कंपनीसोबत स्पर्धा न करता फ्लायदुबई नवनव्या मार्गांवर वाहतूक करण्याचा प्रयत्न करते.
जुलै २०१६ मध्ये भारतामधील अहमदाबाद, दिल्ली, हैदराबाद, कोची, लखनौ, मुंबई व त्रिवेंद्रम ह्या शहरांमधून फ्लायदुबईची सेवा उपलब्ध आहे.
