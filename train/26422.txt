जागतिक वारसा स्थान हे, ज्याला सांस्कृतिक व भौगोलिक दृष्ट्या प्रतिष्ठा व महत्त्व आहे असे युनेस्कोने मान्यता दिलेले जगातील एखादे स्थान असते. जगातील जागतिक वारसा स्थानांची यादी तयार करण्याची जबाबदारी जागतिक वारसा स्थान समितीवर आहे. एकदा जागतिक वारसा स्थान म्हणून घोषित केले गेल्यानंतर त्या स्थानाच्या देखभालीसाठी व संरक्षणासाठी युनेस्कोकडून अनुदान दिले जाते.
सध्या जगभरातील १५३ देशांमध्ये एकूण ९३६ जागतिक वारसा स्थाने अस्तित्वात असून त्यांपैकी १८३ नैसर्गिक स्थळे, ७२५ सांस्कृतिक स्थळे व २८ मिश्र स्वरूपाची स्थळे आहेत. ही स्थाने खालील ५ भौगोलिक गटांमध्ये विभागली गेली आहेतः आफ्रिका, अरब देश, आशिया, ओशनिया, युरोप, उत्तर अमेरिका, लॅटिन अमेरिका व कॅरिबियन बेटे.
इटलीमध्ये सर्वाधिक तर भारतामध्ये २८ जागतिक वारसा स्थाने आहेत. 
युनेस्कोच्या यादीतील जगप्रसिद्ध भारतीय स्थाने; लेखक -डॉ. भाग्यश्री काळे-पाटसकर; प्रकाशक - ज्ञानेश प्रकाशन, नागपूर 
युनेस्कोच्या जागतिक वारसा स्थानांच्या यादीत भारतातल्या वेगवेगळ्या स्थळांचा समावेश झाला आहे. या वेगवेगळ्या ठिकाणांची एकत्रित माहिती करून देणारे पुस्तक. त्या त्या स्थळांचे महत्त्व, त्यांचं वैशिष्ट्य, तिथले सांस्कृतिक, कलात्मक, ऐतिहासिक वैभव या गोष्टी ह्या पुस्तकात उलगडून दाखवल्या आहेत. पुस्तकात ताजमहालापासून महाबलीपुरमपर्यंत वेगवेगळ्या ३५ ठिकाणांचा सवित्र परिचय करून दिलेला आहे. त्या त्या ठिकाणचा इतिहासही सांगितला आहे. त्या ठिकाणी कसे जायचं, काय बघायचे, इतर कोणत्या गोष्टी करायच्या अशा गोष्टीही पुस्तकात दिल्या आहेत.

^१ इ.स. २०११पर्यंत

