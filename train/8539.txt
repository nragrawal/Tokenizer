
नवीन सदस्यांना मार्गदर्शनहा साचा अशुद्धलेखन, अविश्वकोशीय मजकूर अथवा मजकुरात अविश्वकोशीय लेखनशैली व विना-संदर्भ लेखन आढळल्यास वापरला जातो. कृपया या संबंधीची चर्चा चर्चापानावर पहावी. 
नासदीय सूक्त हे ऋग्वेदातील दहाव्या मंडलातील १२९ वे सूक्त आहे. ‘नासदासीन्नो सदासीत्तदानीं’ या सुरुवातीच्या ओळीवरून ते नासदीय सूक्त म्हणून ओळखले जाते. विश्वाच्या उत्पत्तीचे हे सर्वात प्राचीन अनुमान आहे. यात एकूण सात ऋचा आहेत. या सूक्ताची रचना त्रिष्टुप् या छंदात असून देवता हे भाववृत्त आहे. यामध्ये विश्वाच्या निर्मितीचे श्रेय परमेश्वराला दिलेले नसून शोधण्यासाठी बुद्धी व कल्पनाशक्ती यांचा वापर केलेला आहे. या सूक्तात विश्वाविषयी शंका आहेत तसेच त्याची उत्तरे बरोबर आहेत की नाहीत अशाही शंका आहेत. ब्रह्मामध्ये ‘काम’ निर्माण झाल्याने पुढे सृष्टी वाढत गेली असा विचार यात मांडला आहे. शंकराचार्य तसेच मध्वाचार्य यांनी याचा अर्थ उलगडून सांगण्याचा प्रयत्न केला आहे. तसेच यावर सायण या विजयनगर साम्राज्यातील विचारवंताने, तेराव्या शतकात रचलेली टीका 'सायणाचे भाष्य' या नावाने उपलब्ध आहे. या नासदीय सूक्ताचे लोकमान्य टिळक यांनी गद्य भाषांतर केले होते. हिंदी रूपांतर प्रा. वसंत देव यांनी केले आहे. ते भारत एक खोज या दूरदर्शन मालिकेत शीर्षकगीत म्हणून वापरले गेले होते. या सूक्ताचा उल्लेख Carl Sagan ने त्याच्या Cosmos ह्या पुस्तकात केला आहे.
जगदुत्पत्तीसंबंधी जे अनेक सिद्धान्त किंवा तर्क मांडले गेले आहेत त्यातील नासदीय सूक्त हा सर्वात प्राचीन सिद्धान्त असावा. जगदुत्पत्तीसंबंधी fuzzy logic च्या अंगाने प्रश्न निर्माण करून त्यासंबंधी काही तर्कसिद्धान्त मांडले आहेत. या सूक्तामधली कल्पनाशक्ती व अज्ञाताचा शोध घेऊ पाहणारी रचनाकर्त्यांची प्रतिभा यासाठी हे सूक्त नावाजलेले आहे. यातील अनेक सूक्तांचे कवी वेगवेगळे होते असे मानले जाते. काही ठिकाणी प्रजापतिपुत्र परमेष्ठी असा ऋषीचा उल्लेख आहे.
सूक्ताचे उदाहरण :
मराठी रूपांतरण
तेव्हा ना असणे ना नसणे होते,धूळही नव्हती, ना आकाश पल्याडकुठे, काय आश्रय, काय आवरण होते?होते का पाणी गहन आणि गाढ? ||१|
ना होता मृत्यू, ना अमृतत्व तेव्हा रात्री-दिवसांचे प्रकटणे नव्हतेनिर्वाताने एका स्वत:ला आणले जेव्हा,आणिक नव्हते नाही, काहीच नव्हते. ||२||
अंधार होता, अप्रकट पाणीच पाणीअंधाराने होते ते सगळे लपवले -हे पोकळ झाकलेले, न-झालेले... आणित्यात तपातून एक महान उपजले ||३|
पुढे उद्भवला प्रथम तो कामकाम म्हणजे काय तर रेत मनाचेमनीषेने हृदयात कवींना ये ठाव -कळे नसण्याशी नाते असण्याचे ||४||
ओढलेले आडवे किरण... यांपैकीकाय होते खाली नि काय बरे वर?महिमान होते, होते रेतधारी,स्वयंसिद्ध येथे, प्रयत्न तेथवर ||५||
कोण बरे जाणतो, कोण सांगतो बोलूनकुठून उद्भवली, ही झाली कुठून?देवही त्यापुढचे, झाले हे होऊनकोण मग जाणतो, ही झाली कुठून? ||६||
उद्भवले हे होते होय ज्याच्यापासूनधारण याला करतो, का नाहीच मुळी धरत?बघणारा जो आहे परम आकाशातून,तो हे जाणतोच - की नाही तोही जाणत? ।।७।।

