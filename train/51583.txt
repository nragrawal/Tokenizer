
जोसेफ रॉबिनेट बायडेन, ज्युनियर हा एक अमेरिकन राजकारणी व देशाचा माजी उपराष्ट्राध्यक्ष आहे. २००८ सालच्या अध्यक्षीय निवडणुकीत राष्ट्राध्यक्ष बराक ओबामासोबत निवडून आल्यानंतर २०१२ साली ओबामा- बायडेनने विजय मिळवून सत्ता राखली. उपराष्ट्राध्यक्ष बनण्यापूर्वी बायडेन १९७३ ते २००९ डेलावेर राज्यामधून अमेरिकेचा सेनेटर होता. सेनेटमधील आपल्या ३६ वर्षांच्या कारकिर्दीत बायडेन अनेक समित्यांचा चेअरमन राहिला. १९९८ व २००८ साली बायडेनने राष्ट्राध्यक्ष निवडणुकीसाठी पक्षाचे नामांकन मिळवण्याचे प्रयत्न केले परंतु दोन्ही वेळा तो अपयशी ठरला.
२०१६ अमेरिकन राष्ट्राध्यक्ष निवडणूकीसाठी बायडेन रिंगणात उतरेल असा अंदाज बांधला जात होता. परंतु ऑक्टोबर २०१५ मध्ये बायडेनने आपण २०१६ डेमॉक्रॅटिक पक्ष प्राथमिक निवडणूका लढवणार नसल्याचे जाहीर केले.
