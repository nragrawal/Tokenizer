डॉ. गंगाधर नारायण जोगळेकर ऊर्फ गं.ना. जोगळेकर हे मराठी लेखक, भाषाशास्त्रज्ञ, समीक्षक व मराठी भाषेचे प्राध्यापक होते. हे महाराष्ट्र साहित्य परिषदेचे अनेक वर्षे कार्याध्यक्ष होते. 
जोगळेकर पेशाने प्राध्यापक होते. त्यांनी पुण्यात फर्ग्युसन महाविद्यालयात, तसेच सांगलीमध्ये विलिंग्डन महाविद्यालयात मराठीचे अध्यापन केले. ते काही काळ फर्ग्युसनचे प्राचार्य. तसेच डेक्कन एज्युकेशन सोसायटीचे कार्यवाह म्हणूनही त्यांनी काम पहिले. मराठी प्राध्यापक संघटनेची बांधणीत त्यांचा सहभाग होता.
इ.स. १९५७ मध्ये त्यांनी लेखनास प्रारंभ केला. सुरुवातीच्या काळात त्यांनी काव्यलेखन केले. पुढे त्यांनी प्रामुख्याने भाषा, व्याकरण, समीक्षा या क्षेत्रात लेखन केले.

