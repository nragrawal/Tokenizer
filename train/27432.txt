गुणक: 47°39′N 9°29′E / 47.65°N 9.48333°E / 47.65; 9.48333
फ्रीडरिक्सहाफेन हे जर्मनी देशाच्या बाडेन-व्युर्टेंबर्ग या राज्यातील एक छोटे शहर आहे. फ्रीडरिक्सहाफेन शहर जर्मनीच्या दक्षिण भागात बोडनसे सरोवराच्या काठावर जर्मनीच्या ऑस्ट्रिया व स्वित्झर्लंड देशांसोबतच्या सीमेजवळ वसले आहे. फ्रीडरिक्सहाफेन प्रामुख्याने येथील झेपलिन ह्या हवाई जहाजाच्या कारखान्यासाठी प्रसिद्ध आहे.
फ्रीदरिक्सहाफेन व्युर्टेंबर्ग राजतंत्राद्वारे नेपोलियोनिक युद्धांदरम्यान इ.स. १८११ साली वसवले गेले. १९व्या शतकाच्या अखेरीस फर्डिनांड फॉन झेपलिनने येथे झेपेलिन जहाजांचे उत्पादन सुरू केले होते. दुसऱ्या महायुद्धकाळात फ्रीडरिक्सहाफेनचा २/३ भाग दोस्त राष्ट्रांच्या बॉबहल्ल्यामध्ये उध्वस्त झाला होता.

