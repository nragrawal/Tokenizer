जोसेफ पॉल ज्यो डिमाजियो हा अमेरिकेचा व्यावसायिक बेसबॉल खेळाडू होता.
आपल्या मेजर लीग बेसबॉल कारकीर्दीची सगळी तेरा वर्षे न्यू यॉर्क यांकीझकडून खेळलेल्या डिमाजियोला तीनदा सर्वोत्तम खेळाडूचा पुरस्कार मिळाला आणि तेराही वर्षे त्याचा ऑल-स्टार संघात समावेश होता. डिमाजियोचा सलग ५६ सामन्यांमध्ये एकतरी हिट मारण्याचा विक्रम आजतगायत अबाधित आहे. त्याच्या बॅटिंगच्या कसबामुळे त्याला जोल्टिन ज्यो आणि द यांकी क्लिपर अशी टोपणनावे दिली गेली होती.
डिमाजियो काही काळासाठी मॅरिलिन मन्रोशी विवाहबद्ध होता.

