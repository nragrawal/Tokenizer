इंग्लंड 
२०१९ क्रिकेट विश्वचषक ही जागतिक क्रिकेट स्पर्धा क्रिकेट विश्वचषकातील १२वी स्पर्धा इंग्लंड आणि वेल्समध्ये ३० मे ते १४ जुलै २०१९ दरम्यान खेळण्यात येईल.. याआधी इंग्लंड आणि वेल्सकडे १९७५, १९७९, १९८३ आणि १९९९ मध्ये या स्पर्धेचे यजमानपद होते. ऑस्ट्रेलिया विद्यमान जेते आहेत.
साल २००६ मध्ये यजमानपद इंग्लंडला देण्यात आले. पहिला सामना द ओव्हलवर तर अंतिम सामना ऐतिहासिक लॉर्ड्स क्रिकेट मैदानावर होईल. स्पर्धेच्या स्वरुपात बदल करण्यात आले. सर्व १० संघ एकाच गटात राहतील व प्रत्येक संघ दुसऱ्या संघाशी एक सामना खेळेल, गुणफलकातील अव्वल ४ संघ उपांत्य फेरीसाठी पात्र ठरतील. १० देशांचा विश्वचषकाला जगभरातून खासकरुन असोसिएट देशांकडून विरोध झाला कारण असोसिएट सदस्य देश मोठ्या आणि संधी देण्याऱ्या स्पर्धेस मुकले. साल २०१७ मध्ये आय.सी.सी ने पुर्ण सदस्यांची संख्या आयर्लंड आणि अफगाणिस्तान यांना कसोटी देश घोषित करून १० वरून १२ केली, त्यामुळे सगळे पुर्ण सदस्य खेळत नसलेला हा पहिलाच विश्वचषक असणार आहे तर पात्रतेतून एकही असोसिएट देश पात्र न ठरल्याने एकही असोसिएट देश खेळत नसलेला हा पहिलाच विश्वचषक आहे.

२६ एप्रिल २०१८ रोजी कोलकाता येथे सर्वसाधारण सभेनंतर आंतरराष्ट्रीय क्रिकेट संघटनेनी मैदानांची आणि सामन्यांची यादी जाहीर केली.
सामन्यांच्या वेळा ब्रिटीश उन्हाळी वेळनुसार 

