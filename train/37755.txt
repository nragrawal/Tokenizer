चेन्नई ओपन ही भारताच्या चेन्नई शहरामध्ये आयोजित केली जाणारी एक वार्षिक पुरुष टेनिस स्पर्धा आहे. चेन्नई शहराच्या नुंगमबक्कम भागातील एसडॅट टेनिस स्टेडियममधील हार्ड कोर्टवर खेळवली जाणारी ही स्पर्धा ए.टी.पी.च्या ए.टी.पी. वर्ल्ड टूर २५० सीरीज ह्या शृंखलेचा भाग आहे. १९९६ साली सर्वप्रथम ह्या स्पर्धेचे आयोजन केले गेले. आजवर रफायेल नदाल, बोरिस बेकर, रिचर्ड क्रायजेक इत्यादी प्रसिद्ध टेनिसपटूंनी ह्या स्पर्धेमध्ये भाग घेतला आहे.
भारताच्या सोमदेव देववर्मनने २००९ साली उपविजेतेपद मिळवले होते.
दुहेरीमध्ये ही स्पर्धा भारताच्या लिअँडर पेस व महेश भूपती ह्या जोडीने पाच वेळा जिंकली असून २०१२ साली पेसने यांको टिप्सारेविच सोबत दुहेरीमधील अजिंक्यपद मिळवले.
