ज्ञान प्रबोधिनी स्त्री शक्ती प्रबोधन ही ज्ञान प्रबोधिनीची महिला संघटना आहे
शहरी व ग्रामीण भागात स्त्रियांच्या संघटनेचे काम ज्ञान प्रबोधिनी 'स्त्री शक्ती प्रबोधन' या नावाने करते. शहरी गटात ‘संवादिनी’ या नावाने चालते तर ग्रामिण भागात स्त्री शक्ती प्रबोधन अशा नावाने काम चालते 
ग्रामीण भागातील काम एप्रिल १९९५ पासून सुरु झाले तर शहरी काम जून १९९८ पासून सुरु झाले. २०११ पासून चालू झालेले हे काम स्त्री शक्ती प्रबोधन या नावाने वेगळा विभाग करून चालवले जाते.
ग्रामीण: किशोरी, युवती, नवमाता व महिला या चार गटात स्थानिक नेतृत्व उभे करण्यासाठी काम केले जाते. यामध्ये त्यांचा आत्मविश्वास वाढवला जातो. कौशल्य विकास, स्वयंरोजगार, आरोग्य, नेतृत्व या कामाच्या दिशा आहेत. या शिवाय ४५ गावातील ५२०० ग्रामीण महिलांसाठी ३०० बचत गट चालवले जातात.
भगिनी निवेदिता, राजमाता जिजाबाई, झाशीची राणी लक्ष्मीबाई, क्रांतीज्योती सावित्रीबाई फुले या ज्ञान प्रबोधिनी स्त्री शक्ती प्रबोधनच्या आदर्श आहेत.
