जेरेमी ली रेनर हा एक अमेरिकन सिने अभिनेता आहे. १९९५ सालापासून हॉलिवूडमध्ये कार्यरत असलेल्या रेनरने २०००च्या दशकात प्रामुख्याने अनेक लहान बॅनरच्या चित्रपटांमध्ये भूमिका केल्या. २००८ सालच्या द हर्ट लॉकर ह्या चित्रपटामधील भूमिकेसाठी त्याला सर्वोत्तम अभिनेत्यासाठीच्या ऑस्कर पुरस्काराचे तर २०१० सालच्या द टाउन ह्या चित्रपटामधील भूमिकेसाठी सर्वोत्तम सहाय्यक अभिनेत्यासाठीच्या ऑस्कर पुरस्काराचे नामांकन मिळाले.
२००११ सालचा मिशन: इम्पॉसिबल - घोस्ट प्रोटोकॉल, २०१२ सालचा द ॲव्हेंजर्स, २०१३ सालचा अमेरिकन हसल इत्यादी यशस्वी चित्रपटांमध्ये भूमिका करून रेनर हॉलिवूडमधील एक आघाडीचा अभिनेता बनला आहे.
