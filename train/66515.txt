गांधी मैदान किंवा बर्ल्टन पार्क किंवा बी.एस. बेदी स्टेडियम हे जलंधर, पंजाब येथील एक मैदान आहे आणि ते क्रिकेट सामन्यांसाठी वापरले जाते.
मैदानाचे बांधकाम १९५५ मध्ये झाले आणि ते पंजाब व उत्तर विभाग ह्या क्रिकेट संघांचे होम ग्राऊंड होते. मैदानावर भारताचा एकमेव कसोटी सामना पाकिस्तानविरुद्ध झाला, त्याशिवाय येथे ३ एकदिवसीय सामने खेळवले गेले आहेत. चंदिगढबाहेर तयार केल्या गेलेल्या मोहाली क्रिकेट मैदानामुळे पंजाबमधील इतर कोणत्या मैदानाला आंतरराष्ट्रीय सामन्याचे यजमानपद मिळण्याची शक्यता अगदी दुरापस्त आहे.ह्या मैदानावर सर्वात मोठी कसोटी धावसंख्या ३७४ ही भारताने पाकिस्तान विरुद्ध येथे झालेल्या एकमेव कसोटीमध्ये उभारली, आणि सर्वाधिक धावा करण्याचे श्रेय अंशुमन गायकवाड कडे आहे. मैदानावर सर्वात जास्त कसोटी बळी वसिम राजा आणि कपिल देव यांच्या नावावर आहेत.एकदिवसीय सामन्यात सर्वात मोठी धावसंख्या २२६, उभारली ती वेस्ट इंडीजने पाकिस्तानविरुद्ध. सर्वाधिक वैयक्तिक धावा करण्याचा विक्रम दिलीप वेंगसरकरच्या नावे आहे, तर सर्वाधिक ३ बळी वेंकटपती राजूने घेतले आहेत.
सध्या, जलंधर शहरात क्रीडा संकुल बांधण्याची योजना आहे. सध्याच्या मैदानाचा पुनर्विकास करुन एक आंतरराष्ट्रीय दर्जाचे क्रिकेट मैदान तयार करण्याची योजना सुद्धा प्रकल्पात समाविष्ट आहे. मात्र सध्याचे सर्वच्या सर्व स्टँड पाडले जातील. परंतू कायदेशीर अडथळ्यांमुळे काही काळ प्रकल्पाचे काम थांबले होते. काही महिन्यांनंतर थोडेफार पुनर्बांधकाम दिसू लागले होते. खेळपट्टीचे सुद्धा नव्याने बांधकाम होत असल्याने सध्या मैदानावर कोणतेही सामने खेळवले जात नाहीत, तरीही उदयोन्मुख खेळाडूंचा सराव मात्र थांबवला गेला नाही.
आजवर मैदानावर झालेल्या कसोटी सामन्यांची यादी खालीलप्रमाणे:
आजवर मैदानावर झालेल्या एकदिवसीय सामन्यांची यादी खालीलप्रमाणे:

