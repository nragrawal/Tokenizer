

शाळा-कॉलेजांत शिकणार्‍या हौशी नाट्य कलाकारांना व्यासपीठ उपलब्ध करून देणे या प्रमुख हेतूने, १ ऑगस्ट २००७ रोजी, यतिन माझिरे, अमित सोनावणे, अभिजित सोनावणे, प्रशांत कांबळे, देवेंद्र पाठक, राज गिरे, अमर गायकवाड या पुण्यातील आबासाहेब गरवारे महाविद्यालयाच्या विद्यार्थ्यांनी एकत्रित येऊन 'संक्रमण पुणे' या संस्थेची स्थापना केली. त्या दिवशी दादा कोंडके मेमोरिअल फाउंडेशन आयोजित विनोदोत्तम करंडक एकांकिका स्पर्धेत संस्थेने तीन एकांकिका मंचावर आणून नाट्य क्षेत्रात प्रवेश केला. त्या वर्षात या स्पर्धेबरोबरच पु.ल.सेशपांडे महाकरंडक एकांकिका स्पर्धा, अखिल भारतीय मराठी नाट्य परिषद, अहमदनगर शाखा आयोजित एकांकिका स्पर्धा अशा विविध स्पर्धांतून 'बॅकबेंचर्स', 'वॉर्निंग', 'आ आईचा बा बापाचा', 'देवाचिये द्वारी' अशा चार एकांकिका संस्थेने सादर केल्या. 
२००८-०९ या वर्षांत संस्थेने विनोदोत्तम करंडक, अखिल भारतीय मराठी नाट्य परिषद, पिंपरी चिंचवड शाखा आयोजित कै.राम गणेश गडकरी एकांकिका स्पर्धा, सन्मित्र, पेण आयोजित पु. नि. देव स्मृति चषक स्पर्धा, अखिल भारतीय मराठी नाट्य परिषद, नवी मुंबई शाखा आयोजित विष्णुदास भावे करंडक अशा विविध स्पर्धांतून 'साला एक बार बदनाम', 'वॉर्निंग', 'आता पास', 'सकाळचा अभ्यास', 'थेंबाचे टपाल' अशा विविध एकांकिका रंगमंचावर सादर केल्या. 
नामांकन :


