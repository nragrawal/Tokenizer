१९७० आशियाई खेळ ही आशियाई खेळ स्पर्धांची सहावी आवृत्ती थायलंड देशाच्या बँकॉक शहरात ९ ते २० डिसेंबर, इ.स. १९७० दरम्यान भरवली गेली. ह्या स्पर्धेचे यजमानपद दक्षिण कोरियाच्या सोल शहराला मिळाले होते, परंतु आर्थिक अडचणी तसेच उत्तर कोरियाकडून धमक्या ह्या कारणांस्तव सोलने ह्या स्पर्धेचे आयोजन करण्यास नकार दिला. गतयजमान बँकॉकने हे खेळ पुन्हा भरवण्याची तयारी दाखवली. ह्या स्पर्धेत आशिया खंडामधील १८ देशांच्या ऑलिंपिक संघटनांनी भाग घेतला. 



