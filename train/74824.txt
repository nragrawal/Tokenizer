तीन दऱ्यांचे धरण हे चीन देशाच्या हूपै प्रांतामधील यांगत्से नदीवरील एक धरण व जलविद्युत निर्मिती केंद्र आहे. यांगत्से नदीच्या तीन दऱ्यांमध्ये बांधलेले हे धरण आकारमानाने जगातील सर्वांत मोठे तर उत्पादनक्षमतेने जगातील दुसऱ्या क्रमांकाचे विद्युतनिर्मिती केंद्र आहे. येथे ७०० मेगॅवॉट क्षमतेची २६ जनित्रे आहेत. इ.स. १९९४ साली बांधकामास सुरुवात झालेला हा प्रकल्प इ.स. २०११ साली पूर्णत्वास जाईल असा अंदाज असून, त्या वेळेस त्याची कमाल विद्युतनिर्मिती क्षमता २२.५ गिगॅवॉट एवढी असेल असा अंदाज व्यक्त करण्यात येतो. 

