यवतमाळ : आर्णी हा भारताच्या महाराष्ट्र राज्यातील यवतमाळ जिल्ह्याचा एक तालुका आहे. आर्णी हे गाव अरूणावातीच्या काठी वसलेले छोटे गाव होते कालांतराने गावाचा कायापालट झाला. नदी काठी सूफी संत बाबा कंबलपोष चा एक दर्गा आहे आणि दर्ग्याला लागून महादेवाचे मंदिर आहे. मंदिरातील आरती दर्ग्यात ऐकु यावी तर दर्ग्यातील प्रार्थना मंदिरात ऐकु यावी हा रोजचा नित्यक्रम, गावात ही हिंदू मुस्लिम बांधव गुन्या-गोविंदानी राहतात. सूफी संत बाबा कंबलपोषच्या नावाणी दरवर्षी फेब्रुवारीत एका यात्रे चे आयोजन केले जाते, साधारण ही यात्रा ५ फेब्रुवारी ला सुरू होऊन १० फेब्रुवारी पर्यंत संपते. ही यात्रा यवतमाळ जिल्यात फार मोठी यात्रा समजली जाते. या यात्रे साठी हिंदू, मुस्लिम, सीख, ईसाई मोठ्या संख्येने गर्दी करतात. आर्णी येथे ९० वर्षाच्या परंपरेनुसार दर वर्षी सर्वधर्म समभावाचे प्रतीक हजरत सैयदना अलहाज अब्दुल रहमान साहाब उर्फ हजरत बाबा कंबलपोष आणि हजरत सैयादी यांच्या स्मरणार्थ भव्य उर्स शरीफ चे आयोजन करण्यात येते. त्या दिवशी बाबांची शाही संदल शरीफ दरगाह वरुण निघते.
     येथे दरवर्षी हजारो लोक दर्शन घ्यायला येतात. www.MH29.in
