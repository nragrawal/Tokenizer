
एरियेल शॅरन हा इस्रायल देशाचा एक लष्करी अधिकारी व ११वा पंतप्रधान होता. इस्रायलच्या राजकारणामध्ये प्रदीर्घ काळ कार्यरत असलेल्या शॅरनने इस्रायल सरकारमध्ये परराष्ट्रमंत्री, संरक्षणमंत्री, उर्जामंत्री इत्यादी अनेक पदे निभावली होती. ४ जानेवारी २००६ रोजी पंतप्रधान असताना शॅरनला पक्षाघात झाल्यामुळे तो कोमामध्ये गेला. त्यानंतरची ८ वर्षे ह्याच स्थितीमध्ये राहिल्यानंतर ११ जानेवारी २०१४ रोजी त्याचे निधन झाले.
