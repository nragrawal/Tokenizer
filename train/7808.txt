गुणक: 27°28′22″S 153°1′40″E / 27.47278°S 153.02778°E / -27.47278; 153.02778
ब्रिस्बेन हे ऑस्ट्रेलिया देशाच्या क्वीन्सलंड ह्या राज्याची राजधानी व सर्वात मोठे शहर आहे. हे शहर ऑस्ट्रेलियाच्या पूर्व भागात प्रशांत महासागराच्या किनाऱ्यावर वसले आहे. सुमारे २१ लाख लोकसंख्येचे ब्रिस्बेन सिडनी व मेलबर्न खालोखाल ऑस्ट्रेलियामधील तिसऱ्या क्रमांकाचे मोठे शहर आहे.
इ.स. १८२४ साली वसवले गेलेल्या ब्रिस्बेनला येथील ब्रिस्बेन नदीचे नाव देण्यात आले आहे. सध्या ब्रिस्बेन एक जागतिक शहर असून १९८२ राष्ट्रकुल खेळ येथे भरवले गेले होते. येथील गॅबा हे क्रिकेट मैदान जगप्रसिद्ध आहे.

