ब्रिटिश भारत किंवा भारताचे साम्राज्य हा १८५८ ते १९४७ दरम्यान ब्रिटिश सरकारच्या सत्तेखाली राहिलेला भारतीय उपखंडातील भाग आहे. सध्याचे भारत, पाकिस्तान व बांगलादेश हे देश ब्रिटिश वसाहतीचा भाग होते. तसेच बर्मा हा प्रांत १८५८ ते १९३७ दरम्यान ब्रिटिश राजचा भाग होता. ब्रिटिश वसाहत ढोबळपणे भारत ह्या नावाने ओळखला जात असे.
१८५७ चे स्वातंत्र्ययुद्ध यशस्वीपणे मोडून काढल्यानंतर ईस्ट इंडिया कंपनी बरखास्त करण्यात आली व भारताची सत्ता इंग्लंडची तत्कालीन राणी व्हिक्टोरियाच्या स्वाधीन करण्यात आली. १९४७ साली भारताच्या स्वातंत्र्यलढ्यानंतर ब्रिटिश भारताची फाळणी करण्यात आली व भारत व पाकिस्तान ह्या दोन देशांची निर्मिती झाली.
ब्रिटीश राजच्या अखत्यारीत खालील प्रांत होते.
ब्रिटीश भारतातील संस्थानांच्या एजन्सीज्:-
१. राजपुताना स्टेट एजन्सी
२. डेक्कन स्टेट एजन्सी आणि कोल्हापूर रेसिडेन्सी
३. पटियाला आणि पूर्व पंजाब स्टेट एजन्सी
४. बलुचिस्तान एजन्सी
५. ग्वाल्हेर रेसिडेन्सी
६. वायव्य सीमांत स्टेट एजन्सी
७. गिलगीत एजन्सी
८. गुजरात स्टेट एजन्सी आणि वडोदरा रेसिडेन्सी
९. मध्य भारत एजन्सी
१०. पूर्वीय स्टेट एजन्सी
