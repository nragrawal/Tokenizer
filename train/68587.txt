
ओपेरा.कॉम.Com.whatsa
ऑपेरा हा ऑपेरा सॉफ्टवेअर यांनी तयार केलेला आंतरजाल न्याहाळक व आंतरजाल सूट असून त्याचे जगभरात २०० लक्षांहून जास्त वापरकर्ते आहेत. ऑपेरा सामान्य आंतरजाल-संबंधित कामे हाताळू शकतो, उदा. जालावरील पाने दाखवणे, विपत्र पाठवणे व प्राप्त करून घेणे, संपर्क व्यवस्थापन करणे, आयआरसीवर चॅटिंग करणे, बिटटोरेंटद्वारा संचिका उतरवून घेणे व वेब फीड वाचणे. ऑपेरा व्यक्तिगत संगणक तसेच भ्रमणध्वनींसाठी मोफत उपलब्ध करून देण्यात आला आहे.
|ऑपेरा हा न्याहाळक काही देशांत अत्यंत लोकप्रिय आहे, उदाहरणार्थ युक्रेन. ऑपेरा मिनी हा भ्रमणध्वनींसाठीचा सर्वांत लोकप्रिय आंतरजाल न्याहाळक आहे. अनेक भ्रमणध्वनींमध्ये तो आधीच असतो.
ऑपेरामध्ये टॅबद्वारे न्याहाळणे, पान मोठे / लहान करणे, माऊसद्वारे लघुपथ व अगोदरपासूनच असलेला उतरवलेल्या संचिकांचा व्यवस्थापक ह्या सुविधा आहेत. ऑपेरामध्ये आधी सादर केलेल्या अनेक नवीन सुविधा आताइतर न्याहाळकांमध्ये घेण्यात आल्या आहेत.
ऑपेरा अनेक व्यक्तिगत संगणकांसाठीच्या संचालन प्रणाल्यांसाठी उपलब्ध असून त्यात विंडोज, ओएस एक्स, लिनक्स व फ्रीबीएसडी आहेत. माएमो, ब्लॅकबेरी, सिंबियान, विंडोज भ्रमणध्वनी, अँड्रॉइड व आयओएस यांसाठीही ऑपेराच्या आवृत्त्या उपलब्ध आहे. १२०० लक्ष भ्रमणध्वनींमध्ये ऑपेरा न्याहाळक आहे. संगणकीय खेळांसाठीच्या उपकरणांवरही हा उपलब्ध आहे.
ऑपेरा हा टेलेनॉर या नॉर्वेच्या सर्वांत मोठ्या भ्रमणध्वनी सेवा कंपनीतला प्रकल्प म्हणून १९९४ मध्ये सुरू झाला. १९९५ मध्ये ऑपेराची वेगळी कंपनी ऑपेरा सॉफ्टवेअर ही स्थापन झाली. ऑपेरा २.० ही ऑपेराची आवृत्ती सर्वांसाठी १९९६ मध्ये प्रकाशित झाली. ती फक्त मायक्रोसॉफ्ट विंडोजवरच चालू शके. ऑपेरा ४.० ही ओपेराची अनेक संचालन प्रणाल्यांवर चालू शकणारी पहिलीच आवृत्ती होती.
