दियेगो व्हेलाझ्केझ हा एक स्पॅनिश चित्रकार होता. बरॉक शैलीमधील सर्वोत्तम मानल्या जाणाऱ्या व्हेलाझ्केझला चौथ्या फिलिपच्या दरबारात मानाचे स्थान होते. इ.स. १६५६ साली त्याने रेखाटलेले लास मेनिनास हे तैलचित्र पश्चिमात्य कलेमधील एक उत्कृष्ट नमुना मानला जातो.
१९व्या शतकापासून व्हेलाझ्केझच्या कलाकृती अनेक नव्या चित्रकारांसाठी मार्गदर्शक ठरल्या आहेत. एदुआर माने, पाब्लो पिकासो, साल्व्हादोर दाली इत्यादी श्रेष्ठ चित्रकारांनी व्हेलाझ्केझची अनेक चित्रे पुन्हा काढली आहेत.
