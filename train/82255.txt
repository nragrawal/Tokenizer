जॅग्वार किंवा जॅग्यूअर ही ब्रिटिश आलिशान गाड्या बनवणारी कंपनी आहे, जिचे मुख्यालय इंग्लंड मधील कॉव्हेंट्री शहरातील व्हीटली येथे आहे. ती संपूर्णतः टाटा मोटर्स या भारतीय कंपनीच्या मालकीची आहे.जॅग्वारची स्थापना स्वॉलो साइडकार कंपनी या नावाने १९२२ मधे झाली. तेव्हा फक्त साइडकार बनवल्या जात होत्या. कंपनीचे नाव दुसऱ्या महायुद्धानंतर जॅग्वार करण्यात आले. १९६८ मधे ब्रिटिश मोटर कॉर्पोरेशन व त्यापाठोपाठ लेलँड या कंपन्यांमधे तिचे विलिनिकरण करण्यात आले.१९९० मधे फोर्ड या कंपनीने तिची मालकी स्विकारली, व २००८ मधे टाटा मोटर्सने फोर्डकडून ती विकत घेतली.

