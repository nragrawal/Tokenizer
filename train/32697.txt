गुणक: 23°06′32″N 113°15′53″E / 23.10889°N 113.26472°E / 23.10889; 113.26472
क्वांगचौ, जुन्या काळातील अन्य नाव कांतोन हे चिनी जनता-प्रजासत्ताकातील एक शहर असून क्वांगतोंग प्रांताचे राजधानीचे शहर आहे. दक्षिण चीन समुद्रास मिळणाऱ्या मोती नदीच्या त्रिभुज प्रदेशात हाँगकाँगापासून १२० कि.मी. अंतरावर हे शहर वसले आहे. मोती नदी व दक्षिण चीन समुद्राच्या सान्निध्यामुळे क्वांगचौ पूर्वीपासून महत्त्वाचे व्यापारी बंदर आहे.
क्वांगचौ चिनाच्या जनता-प्रजासत्ताकातील तिसरे मोठे, तर देशाच्या दक्षिण भागातील सर्वांत मोठे शहर आहे. इ.स. २००० सालातील जनगणनेनुसार शहराची लोकसंख्या ६० लाख, तर क्वांगचौ महानगर क्षेत्राची लोकसंख्या १.१८५ कोटी होती.
