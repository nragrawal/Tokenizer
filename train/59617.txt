गौरी लंकेश  ही बंगळूरची एक भारतीय पत्रकार व कार्यकर्ता होती. तिने लंकेश पत्रिकें ह्या तिचे वडील पी. लंकेश ह्यांच्या साप्ताहिकामध्ये संपादक म्हणून काम केले. त्यानंतर ती गौरी लंकेश पत्रिके ह्या नावाने स्वतःची साप्ताहिक चालवायची. ५ सप्टेंबर २०१७ रोजी अज्ञात मारेकर्यांने तिला राजराजेश्वर नगरातील तिच्या घराबाहेर गोळ्या घालून ठार केले. मृत्यूपूर्व काळात तिने हिंदु जहालमतवादी लोकांवर टीका केली होती. त्या आधिही गौरी लंकेश यांनी हिंदुत्त्ववादी आणि जातीयवादी विचारांच्या संघटनाच्या विरुध्द अनेक प्रकारे लिखाण करुन आवाज उठवला होता. त्यामुळे रामचंद्र गुहासारख्या अनेक राजकिय विश्लेषकांनी गौरी लंकेश यांच्या हत्येला राष्ट्रीय स्वयंसेवक संघ कारणीभूत असल्याचे प्रतिपादन केले आहे. गौरी लंकेश यांच्या मारेकऱ्यांची ओळख पटली असल्याचे कर्नाटक पोलिसांनी सांगितले आहे, परंतू पुराव्या अभावी काहीही कारवाई करता य़ेणार नसल्याचाही उल्लेख त्यांनी केला आहे.
