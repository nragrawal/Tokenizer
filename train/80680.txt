२०१६ उन्हाळी ऑलिंपिकमधील महिला फुटबॉल स्पर्धा ३-१९ ऑगस्ट दरम्यान खेळवली जाईल. महिला ऑलिंपिक फुटबॉल स्पर्धेची ही ६वी आवृत्ती आहे. पुरुष स्पर्धेसोबत, २०१६ उन्हाळी ऑलिंपिक फुटबॉल स्पर्धा ही ब्राझीलमधील सहा शहरांमध्ये पार पडेल. यजमान शहर रियो दि जानेरो मधील माराकान्या मैदानावर अंतिम सामना होईल. महिला स्पर्धेत सहभागी होणार्‍या संघांच्या खेळाडूंना वयाचे कोणतेही बंधन नाही
ह्या स्पर्धेमध्ये पहिल्यांदाच हॉक-आय पद्धतीने गोल-लाईन तंत्रज्ञान वापरले जाईल. अतिरिक्त वेळेत चौथा बदली खेळाडू वापरता येण्याची चाचणी म्हणून सदर स्पर्धेला आंतरराष्ट्रीय फुटबॉल असोसिएशन मंडळचा भाग म्हणून मार्च २०१६ मध्ये मान्यता देण्यात आली.
सामन्यांचे वेळापत्रक १० नोव्हेंबर २०१५ रोजी जाहीर केले गेले.
यजमान ब्राझील शिवाय सहा वेगवेगळ्या संघराज्यातून ११ महिला राष्ट्रीय संघ स्पर्धेसाठी पात्र झाले. फिफाने मार्च २०१४ मध्ये कार्यकारी समितीच्या बैठकीत संघाच्या सहभागावर शिक्कामोर्तब केले.

स्पर्धा ६ शहरांमधील ७ विविध मैदानांवर घेतली जाईल:
स्पर्धेचा ड्रॉ १४ एप्रिल २०१६ रोजी, ब्राझील प्रमाणवेळेनुसार १०:३० वाजता माराकान्या, रियो दी जानेरो येथे काढला गेला. महिला स्पर्धेसाठी १२ संघ प्रत्येकी ४ च्या तीन गटांमध्ये विभागण्यात आले.
संघांना त्यांच्या मार्च २०१६ पर्यंतच्या फिफा महिला विश्व क्रमवारीनुसार क्रमांक देण्यात आले . यजमान ब्राझीलला आपोआपच ई१ स्थान दिले गेले. एकाच गटात एका संघराज्यातील जास्तीत जास्त एकाच संघाचा समावेश केला गेला.
प्रत्येक गटातील सर्वोत्कृष्ट २ संघ आणि तिसर्‍या स्थानावरील संघांपैकी २ सर्वोत्कृष्ट संघ उपांत्य पूर्व फेरीत आगेकूच करतील. प्रत्येक गटामधील संघांना खालील निकषांवरुन क्रमांक देण्यात येतील:.
दोन किंवा अधिक संघ वरील तीन निकषांच्या आधारावर समान असतील तर, खालीलप्रमाणे क्रमांक देण्यासाठी खालील गोष्टी लक्षात घेतल्या जातील:

