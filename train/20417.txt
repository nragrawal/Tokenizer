राजा ठाकूर हे भारतीय चित्रपट दिग्दर्शक होते. ते प्रामुख्याने मराठी चित्रपट उद्योगात कार्यरत होते. त्यांनी दिग्दर्शित केलेले मी तुळस तुझ्या अंगणी, रंगल्या रात्री अश्या, एकटी, मुंबईचा जावई, घरकुल आणि जावई विकत घेणे आहे हे चित्रपट प्रसिध्द आहेत. या चित्रपटांसांठी त्यांना अनेक राष्ट्रीय व राज्यस्तरीय पुरस्कार मिळाले.
गोव्यातील फॊंडा येथे १९२३ साली ठाकूर यांचा जन्म झाला. त्यांनी मास्टर विनायक आणि राजा परांजपे यांचे साहाय्यक म्हणून चित्रपट कारकिर्दीला सुरुवात, केली आणि १९६०च्या सुमारास मध्यमवर्गीय महाराष्ट्रीय कथानकांवर आधारित अनेक कौटुंबिक चित्रपट दिग्दर्शित केले. यानंतर १९७० च्या दशकात दादा कोंडके यांचे विनॊदी चित्रपट येऊ लागले, त्याआधीच राजा ठाकुर यांनी 'नवचित्र' या बॅनरखाली तसेच चित्रपट काढले होते.

