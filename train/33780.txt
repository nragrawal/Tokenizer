इटारसी जंक्शन हे मध्य प्रदेशच्या इटारसी शहरामधील प्रमुख रेल्वे स्थानक आहे. भारतीय रेल्वेच्या पश्चिम मध्य रेल्वेच्या अखत्यारीत असलेले इटारसी स्थानक भारतामधील सर्वात महत्त्वाच्या व वर्दळीच्या स्थानकांपैकी एक आहे. येथे रोज ३०० पेक्षा अधिक गाड्या थांबतात. दिल्ली व उत्तरेकडून दक्षिण भारतामधील सर्व राज्यांकडे धावणाऱ्या तसेच मुंबईकडून उत्तर प्रदेश व बिहारकडे धावणाऱ्या सर्व गाड्या इटारसीमार्गे जातात.
