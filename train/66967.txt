रोझ बोल हे वेस्ट एंड, हँपशायर, इंग्लंड येथे एम२७ मोटरवे आणि टेलिग्राफ वूड्सच्या मध्ये असलेले क्रिकेट मैदान आहे. हे मैदान हँपशायर काउंटी क्रिकेट क्लबचे घरचे मैदान आहे, जे येथे २००१ पासून खेळतात.
हँपशायरसाठी बदली मैदान म्हणून हे मैदान बांधण्यात आले, यापुर्वी साउथहँप्टन येथील काउंटी मैदान हे त्यांचे १८८५ पासूनचे घरचे मैदान होते. हँपशायर ह्या मैदानावर त्याचा पहिला प्रथम-श्रेणी सामना ९-११ मे २०११ दरम्यान वूस्टरशायरविरूद्ध खेळले, ज्या सामन्यात हँपशायरने १२४ धावांनी विजय मिळवाल. तेव्हा पासून तेथे आंतरराष्ट्रीय क्रिकेट खेळवले जाते. मैदानावर एकदिवसीय क्रिकेटशिवाय २००४ चँपियन्स ट्रॉफीचे काही सामने खेळवले गेले होते. दोन आंतरराष्ट्रीय टी२० सामन्यांशिवाय येथे २०११ आणि २०१२ मध्ये येथे कसोटी सामने सुद्धा खेळवण्यात आले आहेत.
कसोटी क्रिकेट खेळवण्याच्या उद्दीष्टाने २००९ पासून मैदानाचा पुनर्विकास सुरू झाला होता. ज्यादरम्यान मैदानाची प्रेक्षकक्षमता वाढवण्यात आली. २०११ मध्ये हँपशायरला आर्थिक चणचण जाणवू लागली आणि त्यामुळे मैदान इस्टलेघ बोरो काउन्सिलला £6.5 दशलक्ष इतक्या किंमतीमध्ये २०१२ साली विकले गेले.
