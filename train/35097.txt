आंब ही हरभरा रोपाच्या पानावर हिवाळ्यात तयार होणारा एक द्रव पदार्थ आहे. हा चवीला आंबट असतो. या पदार्थामुळे हिवाळ्याच्या सकाळी पाने हरभर्‍याची पाने ओलसर जाणवतात. हरबर्‍याच्या आंबीत मोठ्या प्रमाणात ब जीवनसत्त्व असते. बाजारात आंब न काढलेला हरभरा क्वचित विक्रीला येतो.
संध्याकाळी एक स्वच्छ कापड हरभर्‍याच्या शेतावर अंथरून ठेवतात. पहाटे दव पडते तेव्हा पानावरून ओघळून आंब कापडावर येते व ते कापड ओले होते. ते कापड पिळून आंब मिळवतात. 
आंब हा पोटदुखीवर उपाय आहे अशी समजूत आहे.
हरभर्‍याची कोवळी पाने खुडून न धुता त्याची भाजी करतात. या भाजीत आंबेचे सर्व गुण असतात. हरभर्‍याची पाने नंतर वापरण्यासाठी वाळवूनही ठेवता येतात.
