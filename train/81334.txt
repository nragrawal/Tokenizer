गुणक: 22°18′48″N 84°4′27″E / 22.31333°N 84.07417°E / 22.31333; 84.07417
रुरकेला हे भारताच्या ओरिसा राज्यातील एक औद्योगिक शहर आहे. रुरकेला शहर ओडिशाच्या उत्तर भागात झारखंड राज्याच्या सीमेजवळ वसले आहे व ते राजधानी भुवनेश्वरच्या उत्तरेस ३४० किलोमीटरवर, तर जमशेदपूरच्या नैर्ऋत्येस २२० किमी अंतरावर आहे. २०११ साली रुरकेलाची लोकसंख्या सुमारे २.७२ लाख होती.
रुरकेला येथे स्टील ऑथॉरिटी ऑफ इंडिया ह्या नवरत्‍न सरकारी कंपनीचा मोठा कारखाना आहे. राष्ट्रीय तंत्रज्ञान संस्थेचा ओरिसामधील कॅम्पस हा देखील रुरकेलामध्ये आहे.
रुरकेला रेल्वे स्थानक भारतीय रेल्वेच्या हावडा-नागपूर-मुंबई ह्या प्रमुख मार्गावर दक्षिण पूर्व रेल्वे क्षेत्रामधील एक स्थानक असून येथे दररोज अनेक गाड्या थांबतात. राष्ट्रीय महामार्ग २३ रुरकेलामधून जातो.
