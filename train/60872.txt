२०१२ आयसीसी विश्व ट्वेंटी२० पात्रता २०१२ सालच्या सुरवातीला खेळवली गेली. या स्पर्धेत स्थानिक ट्वेंटी२० स्पर्धेतील १० संघ आणि एकदिवसीय किंवा ट्वेंटी२० दर्जा असलेले ६ संघाचा समावेश होता. सदर स्पर्धा १३-२४ मार्च २०१२ दरम्यान, संयुक्त अरब अमिरातीमध्ये खेळवली गेली.
अंतिम सामन्यात आयर्लंडने अफगाणिस्तानला पराभूत करून स्पर्धेचे जेतेपद मिळवले. दोन्ही संघ श्रीलंकेत होणार्‍या २०-२० विश्व अजिंक्यपद स्पर्धा, २०१२ साठी पात्र ठरले.
आफ्रिका, आशिया, अमेरिका, पूर्व आशिया आणि पॅसिफिक, युरोप ह्या पाच प्रदेशांतून एकूण ८१ देशांमधील १६ देश सदर स्पर्धेसाठी पात्र ठरले.




१३ ते २४ मार्च दरम्यान पार पडलेल्या स्पर्धेत एकूण ७२ पात्रता सामने खेळवले जातील. सहभागी १६ संघाना प्रत्यकी ८ च्या दोन गटांमध्ये विभागले गेले. प्रत्येक गटातील अव्वल संघामध्ये पहिला पात्रता सामना खेळला जाऊन, त्यातील विजेता संघ सरळ श्रीलंकेत होणार्‍या २०-२० विश्व अजिंक्यपद स्पर्धा, २०१२ साठी पात्र असेल. पराभूत संघ दुसर्‍या पात्रता सामन्यात प्ले ऑफ सामन्याच्या मालिकेतील विजेत्या विरूद्ध खेळेल. दोन्ही पात्रता सामन्यांतील विजेते एकमेकांविरूद्ध दुबई मध्ये अंतिम पात्रता सामन्यात खेळतील.









































































