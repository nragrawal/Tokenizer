विवाहात गायल्या जाणार्‍या नवरदेवाविषयीच्या गीतांना '"धवले"' किंवा धवळे  असे म्हणतात..
धवळा किंवा ढवळा हा विशिष्ट गीतवाचक मराठी शब्द ‘धवल’ या संस्कृत शब्दावरून तयार झालेला आहे. धवल –  छंदोनुशासनातील हेमचंद्राने केलेल्या व्याख्येनुसार, ‘‘ज्या गीतात सुपुरुषाचे वर्णन केले जाते, त्याला धवलगीत म्हटले जाते." या ठिकाणी सुपुरुष या शब्दाला परमेश्‍वर आणि वर असे दोन अर्थ सांगितले आहेत. म.ना. पाटील धवले शब्दाची व्युत्पत्ती 'धवलागार' म्हणजे मंगलोत्सवाचा प्रारंभ या शब्दाचा अपभ्रंश 'धवळार' असा देतात. 
छंदोनुशासन, मानसोल्लास व संगीत रत्‍नाकर या ग्रंथांमध्ये धवल गीतांचा उल्लेख धवल मंगल या जोडनावाने अनेकदा दिलेला आढळतो. धवलांप्रमाणे मंगलाष्टकेसुद्धा विवाहविषयक होती. प्राध्यापक सुभाष पवार यांच्या मतानुसार, उत्तरकालीन मंगलाष्टके या मंगल गीतातूनच उदय पावली असावी, असा अंदाज व्यक्त केला जातो. दैनिक लोकसत्ता मधील 'आगरी लोकगीतांतील चांदुनी रात' या लेखात लेखक म.ना. पाटील धवले गीतांची सुरुवात श्रीकृष्ण विवाहापासून झाली असल्याच्या आख्यायिकेचा उल्लेख करतात.
धवळे जसे लौकिक विवाहप्रसंगी गायिले जात, तसेच ते भक्तांनी कौतुकाने साजर्‍या केलेल्या देवांच्या विवाहप्रसंगीही गायले जात. महदंबेने रचलेले धवळे स्त्रीसुलभ भावनांनी रंगलेले असून त्यांची रचनासुद्धा सुंदर वाटते. त्या धवळ्यातील सुरुवातीच्या काही ओळी अश्या आहेत – ‘‘श्री चक्रधराचे सीरी धरौनिया श्रीचरणां | मग धवळी गाइनु गोविंद राणा॥ जेणे रुकुमीणी हरीएली | जेणे जगी पवाडे केले अती बहुतु ॥ पाविजे परमा गती | भक्ती आइकीतां श्रीकृष्णचरित्रु ॥ याप्रमाणे महादंबेच्या धवळ्यांचे छंदविशेष आहेत. एकनाथांचे धवळे असे – ‘‘लग्ना येरे दिसी उटणे मांडले | धवळे आरंभिले संभ्रमेसी ॥ धवळामाजी गाणी गाईले रामनाम | एकोनिया प्रेम बरा आले ॥ दासोपंतांच्या धवळ्यांची रचना पुढीलप्रमाणे – ‘‘प्रकृतिपुरुषे दोन्ही बोवलां स्वस्थानी | चिन्मात्री निर्गुणी बैसविली ॥ तेथे आलीया वर्‍हाडिणी हरिद्रा घेऊनि | कुंकुमे मर्दुनी योग केला ॥ नाथांचे व दासोपंतांचे धवळे धनश्री रागातील रचले आहेत.
पार्वतीचा विवाह जाला । कोणेपरी ॥१॥
शंखपाळे धवळे । व्याळ वळवळिती ॥४॥ 
आगरी समाजात विवाहातील हळदी, वराची मिरवणूक, अतिसुलग्न आणि लग्न लागल्यानंतर वरातीची मिरवणूक, नृत्य अशा प्रसंगी धवलारणी आणि करवल्या धवले गातात. 
चाऊल रासाच्या वेळचा धवला
चाऊल रासताना
पापानि उखला खयरी मुसलाकोनाचे भारज चाऊल रासियलेलक्षूमन भरताऊ जेलं उंबई शारालातनशी हानली सारी-चोलीनेसबाय गो सारी-चोलीघाल भारज इनी फनीचल भारज मुक्या घरी चाऊल रासुमुकिया पुसशी सरल का येन चाऊल
नंतरचा धवला चून दलताना
चून दलताना
सोर घोरे घोरीचा दावा त्या गोऱ्या स्वारझालं ग लणीमन पाटलूजेले ग निंगरे बंदरा बऱ्या बऱ्या मेरी साठा मंडपालामंडपाचे मंडपमेरी मुरुताचे मुरुतमेरीमुरतामेरी बसते नवरे सिंधू बायेधरतरी फोरून उबदाण तारुलाते गो तारावरी कशियाचा भारुलाते गो तारावरी पातीयाचा भारुलाते गो पातीयाच्या इनिल्या मांदऱ्यावर बसते राजीया गनपती देवूतुमच्या रान्या र घालती इंजनू वारातुमच्या रान्या र घालती पालवी वाराहातीचा इंजुना ढीलू परुलाश्रीकिसना देवाला राधा घाली इंजनू वाराश्रीकिसना देवाला डोलात्याचे भरतारा डोला लागलानिन्गुन गेला बयनीचे गावानामू बाय बयनीनी बंधवाला दुरून वलखिलकसा बंधवार येना झालाआमचे घरी हाय लेकीचा सोलासोलीया कारना बयनी तुला आलू नेवाला 
थापनी करतानाचा धवला
मांडव थापनी
मांडव थापनी कशीयाची होत होमांडव थापनी तीली चाऊलाची होमांडव थापनी हलदी कुंकवाची होआंबा पुसत जांबूलीला होकोनाचे मंडपी जावा होआंबा जनमला निरमले भूमी होजांबूल जनमली तलीयाचे पाली होउंबर जनमला रानी का वनी होउंबर जनमला करे का कपारी होआसा उंबरू कपटी फुलला मदाने राती होदेवाई घातील्या बाजा नाय मिल उंबराचा फुलू हो

घाटावरशी आला पाथरवटू
घाटावरशी आला पाथरवटूआधी लावला पाट्याचा कामू होआधी घरविली पाट्याची पाठू होमग घरविला पाट्याचा पोटु होतो पाटाशोभिवंत दिसे हो
घाटावरशी आला पाथरवटूत्यांनी लाविला मालत्याचा कामू होआधी घरविली मालत्याची पाठू होमग घरविला मालत्याचा पोटु होतो मालटा शोभिवंत दिसे हो

चून दळण्याचे गीत
धवला नंदी शिनगारीलागला घागुरांच्या माला.....||धृ||
तो नंदी धारीला बहिरी देवाच्या द्वारीतो नंदी धारीला मुर्ता चुणू दलायलाबहिरी देवाने धारीली जोगेश्वरीमुर्ता चुणू दलायलाधवला नंदी शिनगारीला.....||धृ||
तो नंदी धारीला शंकर देवाच्या द्वारीशंकर देवाने धारीली पार्वतीमुर्ता चुणू दलायलाधवला नंदी शिनगारीला.....||धृ||
तो नंदी धारीला गणपती देवाच्या द्वारीगणपती देवाने धारीली सरस्वतीमुर्ता चुणू दलायलाया गोऱ्या येती गया गोऱ्या येती गचुना दलुनी देती गवृंदा बायच्या चुनालागोऱ्या आऊख दती गधवला नंदी शिनगारीला.....||धृ||
"नवरी शृंगारतानाचे गीत"
न्हातली धुतली गोबाय बावली बसली गोपूसिते आपले मामाकवा येतील मामा तुझी ती बाशिंगा कवा येतीलकवा येतील मामा तुझ्या त्या कोलसाऱ्या कवा येतील
वारली समाजात विवाहांचे पौरोहीत्य विवाहगीते गाणाऱ्या धवलेरी स्त्रीयांकडून केले जाते.

