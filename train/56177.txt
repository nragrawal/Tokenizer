घाटकोपर हे मुंबई मेट्रोच्या मार्ग १ वरील एक टर्मिनस आहे. वर्सोवा ते घाटकोपर दरम्यान धावणारा ११ किमी लांबीचा हा मार्ग येथे संपतो. हे स्थानक घाटकोपर उपनगराच्या पश्चिम भागात घाटकोपर रेल्वे स्थानकाजवळ स्थित आहे. ह्या स्थानकाचे उद्घाटन ८ जून २०१४ रोजी झाले. आजच्या घडीला घाटकोपर हे मेट्रो मार्गावरील सर्वात वर्दळीचे स्थानक आहे.
मुंबई उपनगरी रेल्वेचा मध्य मार्ग येथे जुळत असल्यामुळे लोकल प्रवाशांना मेट्रोचा वापर करणे सुलभ आहे.
