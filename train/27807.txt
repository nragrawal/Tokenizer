डब्ल्यु.डी.एम-३डी इंजिन अधिक २ डब्ल्यु.सी.जी.-२ इंजिन २ एस.एल.आर डबे ४ वातानुकुलित खुर्चीयान 
२२१०५ व २२१०६ क्रमांकाची इंद्रायणी एक्सप्रेस ही भारतीय मध्य रेल्वेची मुंबई छत्रपती शिवाजी टर्मिनस आणि पुणे दरम्यान धावणारी सर्वांत वेगवान आगगाडी आहे.दररोज धावणा-या या गाडीचे पुण्याजवळून वाहणा-या ‘इंद्रायणी’ नदीवरुन ‘इंद्रायणी एक्सप्रेस’ असे नामकरण झालेले आहे.सुरुवातीस मुंबई - पुणे दरम्यान १०२१ क्रमांकाची गाडी व पुणे - मुंबई दरम्यान १०२२ क्रमांकाची गाडी धावत असे. आता मात्र ही गाडी सर्वांत वेगवान करण्यात आली असून २२१०५ क्रमांकाची गाडी मुंबई - पुणे दरम्यान व २२१०६ क्रमांकाची गाडी पुणे - मुंबई दरम्यान अशी क्रमांकित करण्यात आली.
सध्या इंद्रायणी एक्सप्रेसला वातानुकूलीत खूर्ची यानाचे २, सर्वसाधारण व्दितीय वर्गाचे ८, पासधारकांसाठी आरक्षित असलेले सर्वसाधारण व्दितीय वर्गाचे २, अनारक्षित असलेले सर्वसाधारण वर्गाचे ५ डबे जोडलेले आहेत. प्रवाशांच्या मागणीनुसार भारतीय रेल्वेला डब्यांची संख्या कमी / जास्त करण्याचे अधिकार आहेत.
२७ एप्रिल १९८८ रोजी प्रथम इंद्रायणी एक्स्रपेस सुरू करण्यात आली आणि मुंबई – पुणे दरम्यान धावणा-या सहा गाडयांपैकी ही एक गाडी आहे. इतर पाच गाडया – १२१२७/२८ मुंबई पुणे इंटरसिटी एक्सप्रेस, ११००७/०८ डेक्क्न एक्सप्रेस, ११००९/१० सिंहगड एक्सप्रेस, १२१२५/२६ प्रगती एक्सप्रेस आणि १२१२३/२४ डेक्कन क्वीन.२२१०५ क्रमांकाची इंद्रायणी एक्सप्रेस मुंबई – पुणे हे १९२ कि.मी अंतर ३ तास २८ मि. मध्ये व २२१०६ क्रमाकाची पुणे – मुंबई हे ३ तास २० मि. मध्ये पार करते.
या मार्गावरील सर्व गाडया वीजेवर चालत असल्या तरीही गाडीला डिझेल इंजिन जोडलेले असते. मुंबई छ. शिवाजी टर्मिनस पर्यंत गाडीला डब्लयूडीएम थ्रिडी इंजिन जोडलेले असते.
मुंबई-पुणे दरम्यान धावणारी इंद्रायणी एक्सप्रेस ही पहिली आणि परतीसाठी शेवटची गाडी आहे. २२१०५ ही गाडी दररोज भारतीय प्रमाणवेळेनुसार मुंबई मधून ५.४० वाजता निघून पुण्याला ९.०८ ला पोहोचते. परतताना २२१०६ ही गाडी पुण्यावरुन १८.३५ ला निघून मुंबईला २१.५५ ला पोहोचते.
२२१०५ - मुंबई छ.शि.ट. ते पुणे 
२२१०६ - पुणे ते मुंबई छ.शि.ट.
१ डिसेंबर १९९४ च्या रात्री कर्जत आणि लोणावळालोणावळयाच्या दरम्यान भोर घाट उतरताना ठाकूरवाडी केबीनजवळ आग लागल्यामुळे इंद्रायणी एक्सप्रेसचे ब्रेक निकामी झाले. अशा परिस्थितीत घाटामधून ही गाडी १०० कि.मी/तासापेक्षा जास्त वेगाने धावत धावत शेवटी सपाट जागी थांबली होती. या दुर्घटनेमागचे निश्चित कारण अदयापपर्यंत समजू शकलेले नाही.

