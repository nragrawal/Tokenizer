तृप्ती प्रशांत देसाई या सामाजिक आणि राजकीय कार्यकर्त्या आणि भूमाता ब्रिगेड नामक संघटनेच्या संस्थापक प्रमुख आहेत. 

तृप्ती प्रशांत देसाई मुळच्या कोल्हापूर येथून असून होमसायन्सेस विषयाच्या विद्यार्थिनी आहेत. इस्वीसन २००५ मध्ये त्या पुणे येथे स्थलांतरीत झाल्या. त्यांचे कुटूंब गंगागिरी महाराजांचे भक्त असून, त्यांचे पती खासगी व्यावसायिक आहेत.
तृप्ती प्रशांत देसाई इस्वी सन २००८ मध्ये एका सहकारी बँकेच्या कारभाराबाबत आंदोलन करत पुढे आल्या. इस्वीसन २०१० मध्ये त्यांनी भूमाता ब्रिगेडची स्थापना केली, इस्वीसन २०११ मध्ये अण्णा हजारेंसोबत भ्रष्टाचार विरुद्ध आंदोलनात सहभाग घेतला. इस्वीसन २०१२ मध्ये भारतीय राष्ट्रीय काँग्रेसच्या तिकीटावरुन स्थानिक स्वराज्य संस्थेची बालाजी नगर वॉर्डची निवडणूक लढवून पडल्या. इस्वीसन २०१६ साली शनी शिंगणापूर येथील मंदिराच्या चौथऱ्यावर स्त्रीयांनाही पुजा करण्याचा अधिकार मिळावा म्हणून त्यांनी आंदोलन केले.
