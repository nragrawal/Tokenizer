 भारत 
 सिंगापूर
तमिऴ भाषा ही एक द्राविड भाषा असून ती तमिऴ लोकांची मातृभाषा आहे. तमिऴ दक्षिण आशियातील एक प्राचीन भाषा आहे. दक्षिण भारतातील "तमिऴनाडु" ह्या राज्याची आणि पुदुच्चेरी ह्या केंद्रशासित प्रदेशाची राजभाषा आहे. तसेच भारतातील ‘अभिजात भाषे’चा पहिला मान तमिऴ भाषेला देण्यात आला असून ६.५ कोटीहून अधिक लोक ही भाषा वापरतात. श्रीलंका आणि सिंगापूर देशात तमिऴ भाषेस अधिकृत भाषेचा दर्जा देण्यात आला आहे तसेच ती न्यूनाधिक प्रमाणात मलेशिया आणि मॉरिशस येथेही दैनंदिन वापरात आढळून येते. 
तमिऴ भाषेला स्वतःची अशी विशिष्ट तमिऴ लिपी आहे. ह्या भाषेतील साहित्य सुमारे २००० वर्षाहून अधिक प्राचीन आहे. ख्रिस्तपूर्व पहिल्या आणि दुसऱ्या शतकातील लेख थायलंड आणि इजिप्त येथे सापडल्याचे पुरावे आहेत.तमिऴ साहित्याचा आरंभीचा काळ हा साधारणपणे तमिऴ संगम काळातील साहित्यात पहावयास मिळतो, हा साधारणपणे इ.स.पूर्व ३०० वर्ष ते ३०० इ.स.ह्या दरम्यान होता. पुरातत्त्व खात्यास भारतातील प्राचीन शिलालेखांपैकी किंवा प्राचीन लेखांपैकी ५५ टक्क्यांहून अधिक लेख तमिऴ भाषेत आढळून आले आहेत. २००१ च्या आकडेवारीनुसार तमिऴ भाषेत १८६३ वृत्तपत्रे प्रकाशित होतात. त्यांपैकी ३५३ वृत्तपत्रे ही दैनिके आहेत.
तत्कालीन तमिऴ भाषेत समृद्धता आणण्यासाठी तामिळी साहित्यिकांनी तसेच पंडितांनी केलेले योगदान पाहून पाण्ड्य राजांनी त्यांच्या सन्मानार्थी तमिऴ संमेलने म्हणजेच तमिऴ संगम भरवण्यास सुरुवात केली. यातून तमिऴ भाषेला लागू करून तिच्यात संशोधन, विकास करण्यासाठी पाण्ड्य राजांनी प्रोत्साहन दिले. एका मतप्रवाहानुसार या तमिऴ संगम या शब्दातूनच तमिऴ या शब्दाची व्युत्पत्ती झाली असावी असे मानले जाते. अजून काही मतप्रवाहानुसार इ.स.पहिल्या शतकात तॊल्‌क्काप्पियम् हा तमिऴ भाषेतील ग्रंथ लिहिला गेला. साउथवर्थ यानुसार तमिऴ या शब्दाचा अर्थ स्वभाषा किंवा स्वव्याख्यान असा होतो. 
भाषाशास्त्रज्ञ ब्रद्रीराजु कृष्णमूर्ति यांच्या मते, एक द्राविड भाषा म्हणून तामिळ, एक आद्यभाषा किंवा आद्यद्राविड भाषेपासून विकसित झाली असावी. आद्य- द्रविडी भाषिक पुनर्रचना शक्यतो भारतीय द्वीपकल्पासारखा कमी उंचीच्या प्रदेशात साधारणतः आजच्या गोदावरी नदी खोरे प्रदेशात इ.स.पू. तिसर्‍या शतकात बोलली जात होती असे पुराव्यांवरून दिसून येते. साहित्य पुरावा यानुसार आद्य-द्रविडी च्या भाषिकांची संकुल संबद्ध संस्कृती दक्षिण भारतात होती असे सुचवितो. इतिहासावरून असे दिसून येते की, तमिऴ भाषा २२ द्राविड भाषा यांपैकी सर्वात आधी बोलली जात होती. इ.स.पु.दुसऱ्या शतकाच्या मध्यापासून तमिऴ रूढ झाली. इ.स.पु.३ ऱ्या शतकात तमिऴ संघटीत झाली. तमिऴची लिपी ही त्या काळानंतर तमिऴ-ब्राह्मी लिपीपासून विकसित करण्यात आली. तमिऴ साहित्य हे भारतातील सर्वात प्राचीन असून या साहित्यावर संस्कृतचा परिणाम नाही. तमिऴ विद्वानांनी तमिऴ भाषेचे तिच्या इतिहासानुसार तीन कालखंडात वर्गीकरण केले आहे:
तमिऴ बोलीभाषेचे प्रामुख्याने पाच प्रकार आहेत ते म्हणजे	सेन्तमिऴ, कोङ्गु, नेल्लै, मदुरै, चेन्नई आणि इलङ्गै . लेखनासाठी वापरण्यात येणारी लिपी	तमिऴ, वट्टेळुत्तु 1.39.96.23 ००:३२, २३ जुलै २०१५ 
मराठी-तमिऴ-इंग्रजी लिप्यंतरण
भारतात राज्यनिहाय तमिऴ भाषकांचे प्रमाण दर्शविणारा तक्ता.
तमिऴ भाषेतील शब्दसंग्रह प्रामुख्याने द्राविडीयन भाषा-कुळातील आहे, आधुनिक तमिऴ भाषेत भाषाशुद्धीकरणाचा प्रभाव जाणवतो. भाषा शुद्धीकरणारात संस्कृत मधून घेण्यात आलेल्या शब्दांना प्रतिशब्द निर्माण केल्याचा परिणाम जाणवतो. इतिहासात तमिऴप्रमाणेच इतर द्राविडीयन भाषा जसे कन्नड, तेलुगू, आणि मल्याळम ह्यांवर संस्कृत भाषेच्या व्याकरणाचा, वाक्यरचनेचा तसेच शब्दसंग्रहाचा परिणाम झाला असावा असे मानण्यात येते, ज्यामुळे ह्या भाषातील शब्दसंग्रहात संस्कृतवर आधारीत अनेक शब्द आढळतात.तसेच तमिऴ भाषेतील काही मुळ शब्दांचा इतर आधुनिक भाषांमध्ये परिणाम जाणवतो जसे, इंग्रजी आणि इतर भारतीय भाषा.
तमिऴनाडू, पुदुच्चेरी आणि अंदमान आणि निकोबार येथील राजभाषेचा दर्जा तमिऴ भाषेस असून, भारताच्या अधिकृत २२ भाषांमध्ये तमिऴ भाषेचा समावेश आहे. ती श्रीलंका आणि सिंगापुर या देशातही एक अधिकृत भाषा असून, मलेशियातील ५४३ शासकीय शाळांमध्ये संपूर्ण तमिऴ भाषेत प्राथमिक शिक्षणाच्या सोयी आहेत. २००४ साली भारत सरकार तर्फे ह्या भाषेस अभिजात भाषेचा दर्जा बहाल करण्यात आला आहे.

