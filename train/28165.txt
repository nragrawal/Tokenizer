नायगांव हे पुणे जिल्ह्यातील एक छोटे गाव आहे. हे गाव भोर तालुक्यात तालुक्याच्या पूर्वेस वसलेले आहे. गावातील लोकांचा मुख्य व्यवसाय शेती हाच आहे. गावातील कित्येक तरुण पुण्याला कामधंद्यासाठी जातात. दुग्धव्यवसाय हा गावातील लोकांचा दुय्यम व्यवसाय आहे. पुणे- सातारा राष्ट्रीय महामार्ग क्रमांक ४ वरुन नायगावला जाण्यासाठी फाटा आहे. या फाट्यापासून नायगांव सुमारे तीन किलोमीटरवर आहे. 
सुप्रसिद्ध क्रांतिकारक वासुदेव बळवंत फडके भूमिगत असताना नायगांवातील शिवमंदिरात राहिले होते असा इतिहास गावातील लोक सांगतात.
