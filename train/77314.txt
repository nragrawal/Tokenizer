एचटीसी कॉर्पोरेशन ही तैवान येथील मोबाईल फोन आणि स्मार्टफोनांचे उत्पादन करणारी एक दूरसंचार कंपनी आहे. पूर्वी ही कंपनी मायक्रोसॉफ्टच्या विंडोज मोबाईल संचालन प्रणालीवर चालणारे स्मार्टफोन तयार करण्यावर लक्ष एकवटत होती. परंतु इ.स. २००९ सालापासून एचटीसीने आपले लक्ष गूगलच्या ॲन्ड्रॉइड मोबाईल संचालन प्रणालीवर, तसेच इ.स. २०१० सालामध्ये मायक्रोसॉफ्टच्या विंडोज फोन प्रणालीवर चालणारे स्मार्टफोन तयार करण्यात केंद्रित केले आहे. या कंपनीचे मोबाईल फोन आंतरराष्ट्रीय स्तरावर प्रसिद्ध आहेत.
