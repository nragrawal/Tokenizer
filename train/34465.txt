पश्चिम ऑस्ट्रेलियातील पर्थ या मोठ्या शहरातील W.A.C.A. अर्थात हे एक आंतरराष्ट्रीय कसोटी क्रिकेटचे प्रसिद्ध मैदान आहे. येथे १९७०-७१ च्या मोसमात पहिला कसोटी सामना खेळला गेला. उसळत्या खेळपट्ट्या आणि पर्थचे उष्ण हवामान यामुळे या मैदानावरचा कसोटी सामना खेळाडूंची शारीरिक आणि मानसिक कसोटी पाहतो. २४,००० प्रेक्षकक्षमता असलेल्या या मैदानावर क्रिकेटखेरीज रग्बी आणि फुटबॉलचेही सामने आयोजित केले जातात. एकदिवसिय सामन्यांसाठी येथे प्रकाशझोताची व्यवस्था करण्यात आलेली आहे.
