
गावकावळा ,सोमकावळा घरकावळा 
house crow 
corvus solendens 
४३ सेमी 
कावळा हा पक्षी माहित नाही असा माणूस तरी असेल कठीणच आहे .लहानपणापासूनच काऊच्या गोष्टी आपण ऐकलेल्या असतात .शहर गाव या सारख्या मनुष्य वस्तीच्या जवळ हमखास आढळणारा हा पक्षी .याला कारण म्हणजे त्याचं भक्ष्य .कावळा खात नाही असं क्वचितच कोणत खाद्य असेल पाव ,बिस्कीट ,मास दुसऱ्या पक्षांची अंडी आणि चक्क खरकटे सुद्धा .याचाच एक भाऊ म्हणजे डोमकावळा किंवा जंगली कावळा काळा कुळकुळीत रंग पण आकार थोडा मोठा .जंगली कावळेसुधा हल्ली मनुष्य वस्ती जवळ दिसतात .कारण नष्ट होत चाललेली जंगल .जंगली कावळा पूर्णपणे काळा कुळकुळीत असतो तर सोमकावळ्याची मान राखाडी रंगाची असते एखाद्या उकिरड्यावर सोमकावळा खाद्य शोधीत असताना जर तेथे डोमकावळा टपकला ,तर सोमकावळा बाजूला होतो .एक डोम कावळा चोचीत पुरी घेऊन उडत चालला होता तो एका घराच्या गच्चीला असलेल्या पाणी वाहून जाण्याच्या पाईप वर बसला .मग टुणूक टुणूक उड्या मारत तो पाईपच्या तोंडावर आला .खाली वाकला आणि चोचीतली पुरी पाईपमध्ये ठेऊन पसार झाला आम्ही नोंदवहीत नोंद केली .जेव्हा खायचं नसते तेव्हा आपल खाद्य लपवून ठेवायचं आणि शोधायचं हि अक्कल कावळ्याला असते .काड्याकाटक्यांच्या अस्ताव्यस्त डिग म्हणजे कावळ्याच घरट.शहरामध्ये राहणारे कावळे अक्षरश: जी मिळेल ती वस्तू गोळा करून घरट्यात टाकतात .काचा नसलेली चष्म्याची फ्रेम लोखंडाच्या तारा ,रिबिनी ,काथ्या ,दोऱ्या ....कावळ्याच हे अजब घरट एप्रिल ते जून दरम्यान आकारतो आणि कोकिळेच्या पिल्लांना सुद्धा सामावून घेते .कोकिळा स्वताच घरटे न बांधता कावळ्याच्या घरट्यात अंडी घालते .
दोस्ती करू या पक्ष्याशी -श्री किरण पुरंदरे
