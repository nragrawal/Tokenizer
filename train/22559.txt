कुंदा तथा कारी हे ग्रॅमिनी कुलातीलवर्षायू किंवा बहुवर्षायू ०·६ ते १· ५ मी. उंचीचे गवत आहे.
याची मुळे जमिनीत खोल जातात आणि अधश्चरांचे दाट जाळे जमिनीच्या मशागतीस अडथळे आणते. उष्ण आणि समशीतोष्ण कटिबंधांत या गवताचा प्रसार सामान्य असून भारतात आंध्र प्रदेश, मध्य प्रदेश व महाराष्ट्रात सोलापूर व अहमदनगर जिल्ह्यांमध्ये आढळते. सुपीक, काळ्या जमिनीत ते खूप वाढते. याला मार्च–ऑक्टोबर मध्ये फुले येतात व ती येण्यापूर्वी जनावरास चारण्यास हे गवत चांगले असते. जनावारांना ते सहसा आवडते. प्रायोगिक क्षेत्रात या गवताचे हेक्टरी सु. १,०९० किग्रॅ. उत्पादन करण्यात आलेले आहे. ते वाळवूनही वापरतात.
