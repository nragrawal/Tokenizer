

मकरंद देशपांडे हा रंगभूमीवरचा तसेच रुपेरी पडद्यावरचा नावाजलेला कलाकार, लेखक, दिग्दर्शक आहे. त्याने आजवर सुमारे ५ मराठी, ३५ हिंदी, ७ मल्याळी, ३ तेलुगू आणि ५ कानडी चित्रपटांत भूमिका केल्या आहेत. याशिवाय ५ चित्रपट दिग्दर्शित केले असून ७ दूरचित्रवाणी मालिकांत प्रत्यक्ष काम केले आहे.
मकरंद देशपांडे याने नाट्यसृष्टीसाठी अभूतपूर्व योगदान केले आहे. सुमारे ५० नाटिका व ४० पूर्ण लांबीची नाटके त्याच्या नावावर आहेत. त्याच्या 'पत्नी' नावाच्या नाटकाचे भारतभर प्रयोग झाले.
१९९० साली मकरंदने मुंबईच्या पृथ्वी थिएटरमध्ये शशी कपूरच्या कन्या संजना कपूर यांच्या मदतीने प्रवेश केला आणि १९९३ साली 'अंश थिएटर' नावाचे नाट्य कलाकारमंडळ स्थापले.

