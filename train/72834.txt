कनौजची सर्वधर्मपरिषद ही सम्राट हर्षवर्धनाच्या काळात कनौज येथे इ.स. ६४३ मध्ये युवान श्वांग याच्या अध्यक्षतेखाली भरविली गेली होती. हर्षवर्धनाने त्याच्या साम्राज्यातील विविध धर्मपंथीयांना या परिषदेसाठी बोलाविले होते. बौद्ध धर्मातील महायान व हीनयान पंथाचे ३००० भिक्षू, ३००० वैदिक ब्राह्मण, नालंदा विद्यापीठातील १००० विद्वान व जवळपास २० राजे या परिषदेला आलेले हाते. ही सर्वधर्मपरिषद तेवीस दिवस चालली होती व त्यासाठी हर्षवर्धनाने कनौज येथे मोठा विहार बांधला होता.
