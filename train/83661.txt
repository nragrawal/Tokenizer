वाकाटक राजवंश हा विदिशा व महाराष्ट्रात राज्य करणारा भारतातील एक प्राचीन राजवंश होता.
वत्सगुल्म ही वाकाटकांची राजधानी होती.
विंध्यशक्ती, प्रवरसेन पहिला, हरीसेन हे वाकाटकांचे महत्त्वाचे राजे होऊन गेले.
विंध्यशक्ती हा वाकाटक घराण्याचा संस्थापक होता.
विंध्यशक्तीचा पुत्र प्रथम प्रवरसेन हा सर्वात बलशाली राजा होता. याने कोल्हापूर, सातारा, सोलापूर, दक्षिण कोसल, कलिंग आणि आंध्र हा भाग जिकला. याने चार अश्वमेध यज्ञ केले असल्याची नोंद आहे.
प्रथम प्रवरसेन याचा पुत्र गौतमीपुत्र यांचा पुत्र प्रथम रुद्रसेन याने समुद्र्गुप्ताशी सलोख्याचे संबंध ठेवले. त्याने आपली नागपूरजवळ नंदिवर्धन येथे आणली. इ.स.४९० च्या सुमारास ही शाखा वत्सगुल्म शाखेत विलीन झाली.
प्रथम प्रवरसेनचा द्वितीय पुत्र सर्वसेन याने वत्सगुल्म येथे राजधानी स्थापन केली. सर्वसेन याने धर्ममहाराज या नावाने हरिविजय या प्राकृत काव्याची रचना केली. यानंतर द्वितीय विंध्यशक्ती, द्वितीय प्रवरसेन, देवसेन आणि हरीसेन हे राजे झाले.
कवी कालिदास हा अनेक वर्ष वाकाटक राजांकडे आश्रयाला होता. तेथेच त्याने मेघदूत या काव्याची रचना केली.
महिष्पत्तीच्या कलचुरींनी वाकटकांच्या विदर्भात आपले राज्य स्थापन केल्याने या सत्तेचा ऱ्हास झाला.
