डॉ. रावुरी भारद्वाज हे एक तेलुगू लेखक आहेत. यांच्या साहित्याचा बी.ए., एम.ए. आणि विद्यापीठीय स्तरावरील अभ्यासक्रमात समावेश असून त्यांचे साहित्य अनेक संशोधनांचाही आधार ठरले आहे. नागार्जुन विद्यापीठाने आणि जवाहरलाल नेहरू तंत्रज्ञान विद्यापीठाने त्यांना मानद डॉक्टरेटी बहाल केल्या आहेत.
भारद्वाज यांचा जन्म विश्वकर्मा कुटुंबात झाला. त्यांचे औपचारिक शिक्षण सातव्या इयत्तेपर्यंतच झालेले आहे. त्यांनी लहानपणापासून कारखान्यात कामे केली. त्यांनी १७ कादंबर्‍या, ४ एकांकिका, ५ नभोवाणी नाट्ये, ५ लघुकथासंग्रह आणि मुलांसाठीच्या ६ लघुकादंबर्‍या, यांसह चरित्रे, निबंधे आणि नाटके लिहिली आहेत. त्यांनी जमीन रयतु आणि ज्योती या नियतकालिकांत तसेच आकाशवाणीवर काम केलेले आहे.
