अमीर खुस्रो दहेलवी, ,, इ.स. १२५३-१३२५ च्या काळातील कवी, संगीतकार, संशोधक, तत्त्वज्ञानी व भाषातज्ञ होते. खुस्रो आध्यात्मिक गुरू व सूफी संत हजरत निझामुद्दीन ओलियाना यांचा शिष्य होत. उत्तर भारतीय अभिजात संगीतातील खयाल रचना निर्मितेचे श्रेय खुस्रोंकडे जाते. त्यांनी ध्रुपद संगितात सुधार करून त्यात इराणी धून व ताल वापरून ख्यालगायकीची रचना केली. खुस्रो यांजी भजनरूपातील रचनाही तयार केल्या आहेत. ते फारसी व हिन्दवीत कविता लिहित असत. त्यांनी हिंदी भाषा, उर्दू भाषांमध्येही लिखाण केले आहे. त्यांना अरबी भाषेचेही ज्ञान होते. त्यांच्या बहुतांश रचना आजही हिन्दुस्तानी अभिजात संगीतात बंदीश रूपात वापरल्या जातात व त्यांच्या गझला आजही गायल्या जातात.
ते उर्दू भाषेतील प्रथम कवी आहेत. त्यांना कव्वालीचे जनक म्हटले जाते. कव्वाली म्हणजे भारतीय सुफी पंथियांचे भक्तिसंगीत होय. त्यांनी अभिजात संगीतातील तराणा निर्मिती व प्रारंभिक रागांची संगीत बांधणीही केली. तबल्याचे जनकत्वही त्यांच्याकडे जाते. संगितासोबत ते मल्लविद्या व घोडेस्वारीतही पारंगत होते.
खुस्रो दिल्लीच्या अल्लाउद्दीन खिलजी, गयासुद्दीन तुघलक सारख्या सात सुलतानाच्या दरबारातील जाणते संगीतकार होते.खुस्रो यांचा जन्म सध्याच्या मध्य प्रदेशातील पतियाळा येथे झाला. त्यांचे पिता सैफुद्दीन शामसी उत्तरी अफगाणिस्तान मधील बल्ख येथे फारसी लष्करी आधिकारी होते. माता मूळ उत्तर प्रदेशची राजपुत होती. त्यांच्या वयाच्या आठव्या वर्षी त्यांच्या वडिलांचे निधन झाले.
सुलतान जलालुद्दीन खिलजीने अमीर खुसरोच्या काव्यरचनेवर खूष होऊन त्याला अमीर हा किताब दिला.
पर्शियन
همین است و همین است و همین است 
अगर फिरदौस बर रूए झमीं अस्तहमीं अस्तो,हमीं अस्तो,हमीं अस्त.

हिन्दी
