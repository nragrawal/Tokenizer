क्रिस्तो रेदेंतोर हा ब्राझिल देशाच्या रियो दि जानेरोमधील येशू ख्रिस्ताचा एक पुतळा आहे. ३९.६ मी उंच व ३० मी रूंद असलेला हा पुतळा येशू ख्रिस्ताचा जगातील पाचव्या क्रमांकाचा मोठा पुतळा आहे. हा पुतळा रियोजवळील कोर्कोव्हादो नावाच्या ७०० मी उंचीच्या डोंगराच्या माथ्यावर स्थित असून तो इ.स. १९२२ ते १९३१ ह्या काळादरम्यान बांधला गेला. क्रिस्तो रेदेंतोर रियो व ब्राझिलच्या सर्वात ठळक खुणांपैकी एक असून ब्राझिलमधील ख्रिस्ती धर्माचे प्रतिक मानला जातो.
२००७ साली प्रकाशित झालेल्या जगातील सात नव्या आश्चर्यांपैकी क्रिस्तो रेदेंतोर हे एक आहे.
चिचेन इत्सा · क्रिस्तो रेदेंतोर · कलोसियम · चीनची भिंत · माक्सू पिक्त्सू · पेट्रा · ताजमहाल
