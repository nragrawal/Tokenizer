सायबेरिया एअरलाइन्स किंवा 'एस७ एअरलाइन्स ही रशिया देशामधील एक विमान वाहतूक कंपनी आहे. नोवोसिबिर्स्क ह्या शहरात मुख्यालय असलेली एस७ एअरलाइन्स देशांतर्गत सेवा पुरवणारी रशियामधील सर्वात मोठी विमान कंपनी आहे. एस७ तर्फे रशियासह जगातील एकूण ८७ शहरांना प्रवासी विमानसेवा पुरवली जाते. एस७ च्या ताफ्यात बोईंग व एअरबस बनावटीची ६६ विमाने आहेत. एस७ एअरलाइन्सने २००४ साली तुपोलेव ह्या सोव्हियेत कालीन कंपनीने बनवलेली सर्व विमाने वापरातून काढून टाकली.

