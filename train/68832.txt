प्रो कबड्डी लीग ही अतिशय प्रतिष्ठित, भारतातील एक व्यावसायिक कबड्डी लीग आहे. २६ जुलै, इ.स. २०१४ रोजी सुरु झालेल्या या स्पर्धेच्या पहिल्या आवृत्तीत जगभरातील खेळाडूंसह ८ संघ सहभागी झाले. याची दुसरी आवृत्ती १८ जुलै, इ.स. २०१५ रोजी सुरू झाली. सध्या ह्या स्पर्धेवर माशल स्पोर्टस् च्या व्यवस्थापकीय संचालक चारू शर्मा यांचे नियंत्रण आहे.
प्रो कबड्डी लीगमध्ये खेळणाऱ्या आठ संघांपैकी तीन संघांनी प्रत्येकी एकदा स्पर्धा जिंकली आहे. लीगच्या इतिहासात जयपूर पिंक पँथर्स, यू मुम्बा आणि पटणा पायरेटस् सर्वात यशस्वी संघ आहेत.


