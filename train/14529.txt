पंडित अरविंद गजेंद्रगडकर हे मराठी बासरीवादक, लेखक होते.
गजेंद्रगडकरांचा जन्म जानेवारी ११, १९२८ रोजी महाराष्ट्रात नाशिक येथे झाला. बी.एस्सी. मानसशास्त्र विषयात त्यांनी पदवी मिळवली. पंडित पन्नालाल घोषांकडे ते बासरीवादन शिकले. पुढे काही काळ त्यांनी बनारस हिंदू विश्वविद्यालयात संगीताचे अध्यापन केले. आकाशवाणीवर संगीतसंयोजक व निर्मात्याच्या पदांवर त्यांनी १८ वर्षे नोकरी केली. बासरीवादनासोबतच त्यांनी लेखनही केले. त्यांनी 'असे सूर अशी माणसे', 'स्वरांच्या बनात' इत्यादी पुस्तकांसह आठ कादंब्र्‍या आणि तीन कथासंग्रह लिहिले. अरविंद गजेंद्रगडकर हे एक जोतिषीही आहेत.


