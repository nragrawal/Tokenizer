अनंत यशवंत खरे ऊर्फ नंदा खरे हे मराठी भाषेतील कादंबरीकार, लेखक आहेत.
अनंत यशवंत खरे पेशाने स्थापत्य अभियंते होते. आयआयटी मुंबई मधून १९६७ साली त्यांनी पदवी मिळवली. धरणे, पूल, कारखाने, बांधणाऱ्या खरे आणि तारकुंडे या कंत्राटदार कंपनीचे ते ३४ वर्षे भागीदार/व्यवस्थापकीय संचालक होते. इ.स. २००१ साली त्यांनी स्वत:च्याच कंपनीतून स्वेच्छानिवृत्ती घेतली. १९९८ ते २०१७ या काळात आजचा सुधारक या विवेकवादाला वाहिलेल्या मासिकाच्या संपादकमंडळात त्यांनी काम केले. २००० ते २०११ दरम्यान ते मासिकाचे प्रमुख संपादक होते. २०१७ साली मासिक बंद झाले. १९८१ ते १९९२ दरम्यान मराठी विज्ञान परिषदेचे ते सक्रिय सदस्य होते. 


