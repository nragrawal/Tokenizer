दहा हजारापेक्षा कमी लोकं बोलत असलेल्या ८६२ बोलीभाषा व मातृभाषा भारतात आहेत.केंद्रीय भाषा संस्था म्हैसूर ही भारतातील नामशेष होत असलेल्या भाषांच्या संवर्धनासाठी व संरक्षणासाठी प्रयत्न करीत असलेली एक भारत सरकारची संस्था आहे.यातील ५२० भाषांसाठी १२ व्या पंचवार्षिक योजनेत तर,बाकी उरलेल्या भाषांसाठी १३व्या पंचवार्षिक योजनेत यावर ही संस्था काम करेल अशी योजना आहे.या भाषांमधील मौखिक साहित्याचे लेखन,लिपी तयार करणे, शब्दकोष व शब्दावली तसेच टंकलेखनासाठी आवश्यक ती उपाययोजना असे ते काम आहे.


