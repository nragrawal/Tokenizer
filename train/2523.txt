लालबाग परळ हा २०१० साली प्रदर्शित झालेला एक मराठी चित्रपट आहे. मुंबई शहरामधील गिरणी कामगारांच्या जीवनावर आधारित असलेल्या लालबाग परळचे दिग्दर्शन महेश मांजरेकरने केले असून शशांक शिंदे, सीमा विश्वास व अंकुश चौधरी ह्यांच्या आघाडीच्या भूमिका आहेत.
ऐंशीच्या दशकातील गिरणगावामधील गिरणीकामगारांच्या अयशस्वी ठरलेल्या वादग्रस्त संपामुळे एका कुटुंबाची झालेली वाताहत ह्या चित्रपटामध्ये रंगवली गेली आहे. लालबाग परळ चित्रपट सिटी ऑफ गोल्ड ह्या नावाने एकाच वेळी हिंदीमध्ये देखील प्रदर्शित करण्यात आला. 
