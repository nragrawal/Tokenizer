योहान ज्युलियस क्रिश्चन सिबेलियस उर्फ ज्याँ सिबेलियस हा एक फिनिश संगीतकार होता. सिबेलियसने रचलेल्या ७ सिंफनी तसेच अनेक कविता जगभर लोकप्रिय झाल्या होत्या. सिबेलियसला फिनिश संगीताचा जनक मानण्यात येते व दरवर्षी ८ डिसेंबर हा त्याचा जन्मदिवस फिनलंडमध्ये फिनिश संगीत दिवस म्हणून साजरा केला जातो. 
गुस्ताफ माहलर हा ऑस्ट्रियन संगीतकार सिबेलियसचा समकालीन व प्रतिस्पर्धी मानला जात असे.
