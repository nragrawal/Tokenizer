१९६० युरोपियन देशांचा चषक ही युएफाच्या युरोपियन फुटबॉल अजिंक्यपद स्पर्धेची पहिली आवृत्ती होती. फ्रान्स देशातील पॅरिस व मार्सेल ह्या दोन शहरांत भरवल्या गेलेल्या ह्या फुटबॉल स्पर्धेसाठी १७ संघांच्या पात्रता फेरीनंतर केवळ फ्रान्स, सोव्हियेत संघ, युगोस्लाव्हिया व चेकोस्लोव्हाकिया ह्या चार संघांची अंतिम स्पर्धेत निवड केली गेली.
स्पर्धेच्या अंतिम फेरीच्या सामन्यात सोव्हियेत संघाने युगोस्लाव्हियाला एक्स्ट्रा टाईममध्ये २-१ असे पराभूत केले.
