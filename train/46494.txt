
कारावासातून पत्रे, मध्य लटपटीत आणि एकेक पान गळावया अशा तीन कादंबरिकांची मिळून प्रस्तुत लघुकादंबरी बनली आहे. स्त्रीकडे ’व्यक्ती’ म्हणून पाहणे ही गोष्ट मराठी वाङ्मयात प्रथमच गौरींच्या लेखनातून घडताना दिसली अशी पावती प्रभा गणोरकर यांनी दिली आहे. केंद्रीय लोकसेवा आयोगाच्या मुख्य परीक्षेच्या मराठी साहित्य या वैकल्पिक विषयाच्या दुसऱ्या पेपरसाठी नेमलेल्या कलाकृतींमध्ये या पुस्तकाचा समावेश आहे.
