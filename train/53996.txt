कोर्ले हे भारतातील महाराष्ट्र राज्यातील रत्नागिरी जिल्ह्यातील लांजा तालुक्यातील गाव आहे.

गुणक: 16°50′N 73°41′E / 16.83°N 73.68°E / 16.83; 73.68
कोर्ले गाव हे लांजा बस स्थानकापासून वेरवली रस्तामार्गाने हे १५ किमी अंतरावर वसले आहे. लांजा बस स्थानकावरून प्रभानवल्ली, हर्दखळे, साखरपा, कुरुंदवाड जाणाऱ्या एसटी बसेस कोर्ले येथे थांबतात. हिवाळ्यात थंड, उन्हाळ्यात उष्ण तर पावसाळ्यात समशीतोष्ण असे येथील हवामान आहे. पावसाळ्यात येथे भरपूर प्रमाणात पाऊस पडतो. ह्या गावाच्या बाजूने मुचकुंदी नदी बारमाही वाहत असते, त्यामुळे वर्षभर पाणी पुरवठा असतो.
कोर्ल्यात मुख्यतः मुस्लिम, मराठा, कुणबी समाजातील लोकांची पूर्वीपासून वस्ती आहे. भातशेती बरोबरच शेळी पालन, बकरी पालन आणि काही प्रमाणात दुग्धव्यवसाय केला जातो. मुचकुंदी नदीच्या पात्रात अगदी लहान प्रमाणात मासेमारी केली जाते. येथील बरेच लोक नोकरीच्या निमित्ताने मुंबईत स्थायिक झाले आहेत, परंतु भातशेती करण्यासाठी ते दरवर्षी गावी येतात.
कोर्ला ग्रामपंचायतीमार्फत सार्वजनिक प्रकाशव्यवस्था, पाणी पुरवठा, आरोग्य व स्वच्छता होतात. बाजारहाटासाठी लांजा या तालुक्याच्या ठिकाणी किंवा भांबेड येथील आठवडे बाजारात जावे लागते.
