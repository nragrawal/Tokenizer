
थट्टेकड पक्षी अभयारण्य हे केरळ राज्याच्या एर्नाकुलम जिल्ह्यातील कोतमंगलम तालुक्यातील २५ चौ.किमी क्षेत्रफळाचे पक्षी अभयारण्य आहे. ते केरळ राज्यातील पहिले पक्षी अभयारण्य होते. भारतातील प्रसिद्ध पक्षीशास्त्रज्ञ डॉ. सलीम अली यांनी भारतीय द्वीपकल्पातील सर्वात समृद्ध पक्षी आवास असे या अभयारण्याचे वर्णन केले होते. थट्टेकड याचा शब्दश: अर्थ समतल जंगल असा होतो. नावाप्रमाणे हे अभयारण्य केरळमधील सर्वात लांब पेरियार नदीच्या उपनद्यांतील समतल भागातले सदाहरित जंगल आहे.

