मिनेसोटा हे अमेरिकेच्या उत्तर भागातील एक राज्य आहे. मिनेसोटा हे क्षेत्रफळाच्या दृष्टीने अमेरिकेमधील १२वे तर लोकसंख्येच्या दृष्टीने २१व्या क्रमांकाचे राज्य आहे. 
मिनेसोटाच्या उत्तरेला कॅनडाचे मॅनिटोबा व ओंटारियो हे प्रांत, पूर्वेला सुपिरियर सरोवर व विस्कॉन्सिन, दक्षिणेला आयोवा तर पश्चिमेला नॉर्थ डकोटा व साउथ डकोटा ही राज्ये आहेत. सेंट पॉल ही मिनेसोटाची राजधानी असून त्याचे जुळे शहर मिनियापोलिस हे सर्वात मोठे शहर आहे. मिनेसोटामधील ६० टक्के रहिवासी मिनियापोलिस-सेंट पॉल ह्या जुळ्या शहरांमध्ये वास्तव्य करतात. येथे स्कँडिनेव्हियन व जर्मन वंशाचे लोक मोठ्या प्रमाणावर वसले आहेत.
मिनेसोटा राज्यामध्ये १०,००० हून अधिक सरोवरे आहेत. 

मिनेसोटा विद्यापीठ.
सुपिरियर सरोवर.
फ्रेंच रानिसां वास्तूकलेचे सेंट पॉलमधील एक कॅथेड्रल
मिनेसोटा राज्य संसद भवन
मिनेसोटाचे प्रतिनिधीत्व करणारे २५ सेंट्सचे नाणे.
