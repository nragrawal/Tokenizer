रफाएल्लो सान्झियो दा उर्बिनो  हा रानिसां काळातील एक इटलियन चित्रकार व स्थापत्यकार होता. रफायेल, मिकेलेंजेलो व लिओनार्दो दा विंची ह्या त्रिकुटाला त्या काळातील सर्वोत्तम कलाकारांचा गट मानला जातो.
केवळ ३७ वर्षे आयुष्य जगलेल्या रफायेलने आपल्या अल्प कारकिर्दीत अनेक रचनांची निर्मिती केली. या चित्रांतील रंगसंगती, जिवंतपणा व कमालीची आकर्षकता या गुणांमुळे या चित्रांची जगातील प्रमुख मोजक्या कलाकृतीत गणना केली जाते.
ह्यांपैकी अनेक चित्रे व्हॅटिकन येथील पोपच्या निवासस्थानाच्या सजावटीसाठी रफायेलने रंगवली. 
व्हॅटिकनमधील पोपच्या राजवाड्यामध्ये ४ खोल्या रफायेलने रंगवलेल्या चित्रांनी भरल्या आहेत.
