रोजगाराची वेबसाइट ही एक अशी वेबसाइट आहे जी विशेषत: रोजगार किंवा व्यवसायसंबंधित व्यवहार करते. अनेक रोजगाराच्या वेबसाईट्सची रचना अशा प्रकारे करण्यात आली आहे की विविध कंपनींचे अधिकारी कंपनीची रिक्त पदे भरण्यासाठी, नोकरीविषयक जाहिराती त्यांच्या अटी व पात्रता या वेबसाईटवर देतात आणि त्यांनाच सामान्यतः जॉब बोर्ड म्हणून ओळखले जातात. इतर रोजगारांच्या वेबसाइटवर कंपनीला इतर कर्मचाऱ्यांनी देलेले अभिप्राय, करिअर आणि नोकरीविषयक सल्ला, आणि कंपनी तसेच नियोक्त्यांची माहिती देलेली असते. या वेबसाईटवर दिलेल्या जाहिरातींसाठी एखादा नोकरीच्या शोधात असलेला उमेदवार त्याच्या शैक्षणिक अहर्तेनुसार रोजगाराच्या जाहिराती शोधून त्यासाठी स्वताचा अर्ज भरू शकतो किंवा स्वताचा सीव्ही तेथे अपलोड करू शकतो.
नोकरी शोधणार्यांना त्यांचे रिझ्यूम पोस्ट करण्यासाठी आणि नियोक्तेसाठी नोकरीच्या संधींची जाहिरात टाकण्यासाठी 40 प्रमुख कंपन्यांद्वारे समर्थित एक गैर-लाभकारी संस्थेच्या रूपात ऑनलाईन करियर सेंटर विकसित करण्यात आले होते.
१९९४मध्ये रॉबर्ट जे. मॅक्गॉवर्नने कंपन्यांना त्यांच्या वेबसाइटवर नोकरीविषयक जाहिराती टाकण्यासाठी तसेच येणाऱ्या इनकमिंग ई-मेलचे व्यवस्थापन करण्यासाठी नेटस्टार्ट नावाचे सॉफ्टवेअर कंपन्यांना विकले. गुंतवणुकीच्या भांडवलामध्ये दोन दशलक्ष डॉलर्सची विक्री झाल्यानंतर त्यांनी स्वतःचे वेब पोर्टल बनविले ज्यावर त्यांनी सॉफ्टवेअर वापरणाऱ्या कंपन्यांना प्राधान्य दिले. १९९८मध्ये त्यांच्या सॉफ्टवेअर, करिअरबिल्डर च्या नावाखाली काम करण्यासाठी नेटस्टार्ट ने त्याचे नाव बदलले. कंपनीला तिचा विस्तार करण्यासाठी, न्यू एंटरप्राइझ असोसिएट्स यांसारख्या गुंतवणुकदार कंपन्यांकडून आणखी 7 मिलियन डॉलर्सचा निधी प्राप्त झाला. 
१९९५ मध्ये ६ प्रमुख वर्तमानपत्र, त्यांच्या छोट्या जाहिराती ऑनलाइन दाखवण्यासाठी या वेबसाईटला जोडले गेले. हि वेबसाईट करिअरपाथ डॉट कॉम या नावाने होती आणि त्यात लॉस एंजेल्स टाइम्स, बोस्टन ग्लोब, शिकागो ट्रिब्युन, न्यूयॉर्क टाइम्स, सॅन जोस मर्क्यूरी न्यूज आणि वॉशिंग्टन पोस्ट या वृत्तपत्रांच्या जाहिराती पोस्ट केल्या जात असत.
१९९८ मध्ये सामान्य लोकांपर्यंत पोहोचण्यासाठी हॉटजॉब्स डॉट कॉमने सुपर बाउल स्पॉट खरेदी करण्याचा प्रयत्न केला, परंतु फॉक्सने खराब दर्जा असल्याचे कारण देत जाहिरात नाकारली.
१९९९ मध्ये, मॉन्स्टर डॉट कॉम ने चार दशलक्ष डॉलर्स मोजून ३० सेकंदाच्या ३ जाहिराती सुपर बाऊलच्या वेळेत दाखविल्या. त्यानंतर लवकरच, मॉन्स्टर डॉट कॉम ऑनलाईन रोजगार देण्याच्या क्षेत्रात अव्वलस्थानी पोहोचले. हॉटजब्स डॉट कॉमची जाहिरात यशस्वी झाली नाही परंतु ऑगस्टमध्ये कंपनीला आयपीओ साठी पुरेसे प्रोत्साहन मिळाले.
जुलै मध्ये नाईट रिडर आणि ट्रिब्युन कंपनीद्वारे संयुक्तरित्या खरेदी केल्यावर, करिअरबिल्डरने स्पर्धक वेबसाईट करिअरपाथ डॉट कॉम आणि त्यानंतर हेडहंटर डॉट नेट अधिग्रहित केले ज्यांनी आधीच करिअरमोझॅक विकत घेतले होते. या आक्रामक विलीनीकरणा नंतरसुद्धा, करिअरबिल्डर हे नंबर एक रोजगार साइट जॉब्स ऑनलाइन डॉट कॉम, नंबर दोन मॉन्स्टर डॉट कॉम आणि नंबर तीन हॉटजॉब्स डॉट कॉमच्या मागे होते.
मॉन्स्टर डॉट कॉमने 2001 मध्ये हॉटजॉब्स डॉट कॉमची खरेदी करण्यासाठी $३७४ मिलियनची बोली लावली, परंतु याहूच्या अनपेक्षित ४३० दशलक्ष डॉलर्स देण्याच्या ऑफर मुळे ते अयशस्वी ठरले. याहूने यापूर्वी जॉब बोर्ड पोर्टलच्या व्यवसायात प्रवेश करण्याची योजना जाहीर केली होती, परंतु नंतर त्यांनी आधीच प्रस्थापित केलेल्या ब्रँडची खरेदी करुन ते चालविण्याचा निर्णय घेतला. फेब्रुवारी 2010 मध्ये, मॉन्स्टरने २२५ दशलक्ष डॉलर्स देऊन याहू कडून हॉटजॉब्स् हस्तगत केले.
अनेक ऑनलाइन रोजगार शोध इंजिने आणि जॉब्स बोर्डांनी वापरकर्त्यांना आपले रेझ्युमे आणि संपर्क तपशील पोस्ट करण्यास प्रोत्साहित करतात. हे वेबसाईट ऑपरेटर्ससाठी जरी आकर्षक असले, नोकरी शोधणारे वैयक्तिक माहिती अपलोड करण्यामध्ये सावधगिरी बाळगतात, कारण त्यांची माहिती कोठे दिसेल यावर त्यांचे कोणतेही नियंत्रण नसते. त्यांचे रेझ्युमे वर्तमान मालक किंवा इतर वाईट गोष्टींद्वारे पाहिले जाऊ शकतात किंवा एखाद्या गुन्हेगाराकडून ती माहिती वापरली जाऊ शकते.

