

प्रा. प्रवीण दवणे हे मराठी लेखक, गीतकार, पटकथालेखक आहेत. ते ’ज्ञानसाधना महाविद्यालया’त प्राध्यापक होते तेथून त्यांनी स्वेच्छानिवृत्ती घेतली आणि पूर्णवेळ लेखनाकडे वळले. 
प्रवीण दवणे हे ठाणे शहराचे रहिवासी आहेत. त्यांनी आपल्या लेखणीतून २००० हून अधिक गीतं लिहिली आहेत आणि ती लता मंगेशकर यांच्यापासून ते साधना सरगम यांच्यापर्यंत, आणि सुरेश वाडकरांपासून ते शंकर महादेवन यांच्यापर्यंतच्या अनेक दिग्गज गायकांनी गायली आहेत.
प्रवीण दवणे उत्तम वक्ते आहेत. ‘दिलखुलास’, ‘थेंबांतलं आभाळ’ हे त्यांचे कार्यक्रम विशेष गाजले असून त्यांना विविध पुरस्कारांनी गौरविण्यात आले आहे. 
