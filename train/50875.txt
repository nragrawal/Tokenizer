आंद्रे गोराक  हे एक पोलिश रसायन अभियंते आहेत. ते डॉर्टमुंड विद्यापीठातील जैवरसायन आणि रसायन अभियांत्रिकी विभागात पदार्थ पृथक्करण विभागाचे प्रमुख म्हणून कार्यरत आहेत. 
इ.स. १९६८ साली गोराकने लोड्ज तंत्रज्ञान विद्यापिठातून रसायनशास्त्राचे शिक्षण घेण्यास सुरूवात केली. इ.स. १९७३ साली त्यांनी रसायन अभियांत्रिकीची पदवी घेतली. इ.स. १९७९ साली रसायन अभियांत्रिकी विभागातून विद्यावाचस्पती पूर्ण केल्यानंतर त्यांनी त्याच विभागात वरिष्ठ अभियंता म्हणून काम केले. या कालावधीत त्यांनी 'मल्टीकाँम्पोनंट डीस्टीलेशन' याविषयामधे संशोधन केले. इ.स. १९८८ मधे त्यांनी हेंकेल नावाच्या कंपनीमधे संशोधक म्हणून काम केले. इ.स. १९८९ साली आखेन विद्यापीठात निवासी संशोधक म्हणून काम केल्यावर इ.स. १९९२ साली ते डॉर्ट्मुंड विद्यापीठात पूर्ण वेळ प्राध्यापक म्हणून रुजू झाले. इ.स. १९९६ मधे त्यांनी एसेन विद्यापीठात पदार्थ पृथक्ककरण विभागाच्या प्रमुखपदाचा कार्यभार स्वीकारला. ४ वर्षे एसेन मधे संशोधन केल्यानंतर इ.स. २००० साली ते डॉर्टमुंड विद्यापीठातील पदार्थ पृथक्करण विभागाच्या प्रमुखपदी परतले.
इ.स. १९९९ साली नॉर्वेतील ट्रॉन्डहाईम शहरात नॉर्वे विद्यापीठात आणि इ.स. २००० मधे पोलंडमधील लोड्ज विद्यापीठात पूर्णवेळ प्राध्यापकपदाकरता आमंत्रित करण्यात आले होते मात्र त्यांनी डॉर्टमुंड विद्यापीठातच संशोधन करण्यास पसंती दिली. 
रासायनिक आणि अरासायनिक डीस्टीलेशन
मेंम्ब्रेन प्रक्रीया
रासायनिक निष्कर्षण
स्टेफान-मॅक्सवेल आधारीत रासायनिक पृथ्थक्कीकरण प्रक्रीयांचा संगणकीय अभ्यास व संशोधन
ई.वाय. केनिग, ए. गोराक: मॉडेलिंग ऑफ रिॲक्टिव्ह डिस्टिलेशन. मॉडेलिंग ऑफ प्रोसेस इंटेन्सिफिकेशन., वायली-व्हीसीएच, वाइनहाइम, २००७
जे. रिश्टर, ए. गोराक': ई.वाय. केनिग: रिॲक्टिव्ह डिस्टिलेशन'. इंटिग्रेटेड रिॲक्शन अँड सेपरेशन ऑपरेशन्स., स्प्रिंगर, हायडेलबर्ग, २००६
क. होलमान, ए. गोराक: ॲब्सॉर्प्शन.फ्लुइड व्हेर्फाह्रेनस्टेक्निक. ग्रुंडलागेन, मेथोडिक, टेक्निक, प्राक्सिस., वायली-व्हीसीएच, वाइनहाइम, २००६
ई.वाय. केनिग, ए. गोराक: रिॲक्टिव्ह ॲब्सॉर्प्शन. इंटिग्रेटेड केमिकल प्रोसेसेस ., वायली-व्हीसीएच, वाइनहाइम, २००५
ई.वाय. केनिग, ए. गोराक, एच.जे.बार्ट: रिॲक्टिव्ह सेपरेशन इन फ्लुइड सिस्टम्स. रि-इंजिनीयरिंग द केमिकल प्रोसेस प्लांट., मार्सेल डेकर इंक., न्यू यॉर्क, २००३
ए. गोराक: सिम्युलेशन थर्मिशर ट्रेनेव्हेरफाह्रेन फ्लुइडर व्हियेलकोम्पोनेन्टेनगेमिश. प्रोझेस्सिम्युलेशन., व्हेर्लाग केमी, मानहाइम, १९९५
प्रा. गोराक यांच्या एकूण ३९० प्रबंध तसेच पेटंट्सच्या माहितीकरता खालील आंतरजालाच्या दुव्यावर टीचकी मारा.
