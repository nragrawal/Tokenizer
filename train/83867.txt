इसवली हे भारतातील महाराष्ट्र राज्यातील रत्नागिरी जिल्ह्यातील लांजा तालुक्यातील एक गाव आहे.

लांजा बस स्थानकापासून लांजा साटवली रस्त्याने पुढे गेल्यावर पनोरे गावानंतर ३ किमीवर इसवली वसलेले आहे.येथील हवामान उन्हाळ्यात उष्ण, हिवाळ्यात शीतल थंड तर पावसाळ्यात समशीतोष्ण असते. पावसाळ्यात येथे मुसळधार पाऊस पडतो परंतु हे टेकडीवर असल्याने व कातळाची जमीन असल्याने पावसाचा निचरा त्वरित होतो आणि पाणी साचून दलदल निर्माण होणे वगैरे गोष्टी घडत नाहीत. येथे फणस, काजू, कोकम,आणि हापूस आंबा ह्यांचे मोठ्या प्रमाणात उत्पादन होते.
मुख्यतः मराठा, कुणबी समाजातील लोक येथे पूर्वीपासून स्थायिक झाले आहेत.भातशेती, नागलीशेती,तसेच पालेभाज्या, फळभाज्या ह्यांचे मोसमात पीक घेतले जाते. कदम आडनावे असलेले लोक येथे आहेत. मुंबई महानगरपालिका येथे काही वर्षांपूर्वी मोठ्या हुद्द्यावर कार्यरत असलेल्या श्रीमती कदम ह्या मूळच्या ह्याच गावच्या रहिवासी आहेत.
लांजा बस स्थानकातून इसवली गावात जाण्यासाठी थेट एसटी बससेवा उपलब्ध आहे.खास अॉटोरिक्क्षाने सुध्दा लांजा वरून येथे जाता येते.लांजा-साटवली एसटी बसने आल्यास साटवली येथे उतरून ४ किमी पायी चालत किंवा सायकलने जाता येते.
