
जॉईस हिल्डा बंडा ही आफ्रिकेतील मलावी देशाची भूतपूर्व राष्ट्राध्यक्ष आहे. मागील राष्ट्राध्यक्ष बिंगू वा मुथारिका ह्याच्या सरकारात उप-राष्ट्राध्यक्षपदी असणाऱी बंडा एप्रिल २०१२ मधील मुथारिकाच्या अकस्मात मृत्यूनंतर राष्ट्राध्यक्षपदी विराजमान झाली. ती मलावीची चौथी राष्ट्रप्रमुख व पहिलीच महिला राष्ट्रप्रमुख आहे.
२०१२ साली फोर्ब्ज मासिकाने बंडाचा जगातील ७१व्या क्रमांकाची महिला तर आफ्रिकेमधील सर्वात बलाढ्य महिला असा उल्लेख केला होता. सुमारे २ वर्षे राष्ट्राध्यक्षपदावर राहिल्यानंतर मे २०१४ मधील अध्यक्षीय निवडणुकीमध्ये ती पीटर मुथारिकाकडून पराभूत झाली. 
