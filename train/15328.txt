इंदिरा गांधी इन्स्टिटयूट ऑफ डेव्हल्पमेंट रीसर्च
इंदिरा गांधी इन्स्टिटयूट ऑफ डेव्हलपमेंट रीसर्च या प्रगत संशोधन संस्थेची स्थापना रिझव्‍‌र्ह बँक ऑफ इंडियातर्फे केली गेली. विकासाच्या बाबतीत बहुशाखीय दृष्टिकोनातून संशोधन व्हावे, हा या संस्थेच्या स्थापनेमागील हेतू आहे. या संस्थेला अर्थसहाय्यदेखील रिझव्‍‌र्ह बँकेतर्फेकेले जाते.
विद्यापीठ अनुदान आयोगाकडून या संस्थेला अभिमत विद्यापीठाचा दर्जा प्राप्त झाला. अर्थशास्त्र, ऊर्जा व पर्यावरणबाबतचे धोरणविषयींच्या समस्यांवर उत्तरे शोधण्यासाठी विविध क्षेत्रातील अभ्यासाची पार्श्वभूमी असणारे संशोधक घडवणे हा पीएच.डी. अभ्यासक्रम सुरू करण्यामागे हेतू होता. १९९५ साली संस्थेत एम.फिल. अभ्यासक्रम सुरू करण्यात आला. २००३ साली विद्यार्थ्यांना संशोधन क्षेत्राची ओळख लवकर व्हावी, या हेतूने एम.एस्सी. अभ्यासक्रमाची सुरुवात करण्यात आली.
अभ्यासक्रम
१. एम.एस्सी 
हा अभ्यासक्रम दोन वर्षे कालावधीचा असून अर्थशास्त्रातील प्रगत प्रशिक्षण दिले जाते. राष्ट्रीय व आंतरराष्ट्रीय स्तरावरील नवनवीन धोरणांचा या अभ्यासक्रमात समावेश केला जातो.
शैक्षणिक पात्रता - बी.ए. / बी.एस्सी, बी.कॉम., बी.एस्सी, बी.एस्सी, बी.ई / बी.टेक् . पदवी परीक्षेत विद्यार्थ्यांनी इकोनॉमिक्समधील अभ्यासक्रमामध्ये किमान द्वितीय श्रेणी तर अन्य विषयातील अभ्यासक्रमामध्ये प्रथम श्रेणीत उत्तीर्ण होणे आवश्यक आहे.
या अभ्यासक्रमामध्ये मायक्रोइकोनॉमिक्स, मॅक्रोइकोनॉमिक्स, स्टॅटिस्टिक्स व इकोनोमेट्रिक्स, मॅथेमॅटिक्स, डेव्हल्पमेंटल इकोनॉमिक्स, इंडियन इकोनॉमिक्स, एनर्जी व एन्व्हायर्मेट, पब्लिक इकोनॉमिक्स आदी विषयांचा समावेश असतो. याबरोबरीने पाच वैकल्पिक विषयांची निवड करायची असते.
२) एम.फिल 
दोन वर्ष कालावधीचा हा अभ्यासक्रम ज्या विद्यार्थ्यांना विश्लेषणात्मक व उपयोजित कौशल्य विकसित करायची आहेत, पण पीएच.डी. करण्यात रस नाही, त्यांच्यासाठी उत्तम आहे.
शैक्षणिक पात्रता - एम.ए. / एम.एस्सी 
एम.एस्सी. / एम.एस्सी 
एम.बी.ए./ एम.टेक. / एम.ई/ बी.टेक / बी.ई.
विद्यार्थ्यांनी इकोनॉमिक्समधील अभ्यासक्रमामध्ये किमान ५५ टक्के गुण तर अन्य विषयातील अभ्यासक्रमामध्ये ६० टक्के गुणांनी उत्तीर्ण होणे आवश्यक आहे. बारावीला गणित विषय असणे आवश्यक आहे किंवा बारावीच्या स्तरावरील गणितातील प्रावीण्य सिद्ध करावे लागेल.
३) पीएच.डी. 
पीएच.डी. अभ्यासक्रमाची रचना शैक्षणिक क्षेत्रातील संशोधक तयार करणे तसेच राष्ट्रीय व वैश्विकस्तरावरील आर्थिक व विकासाच्या प्रश्नावर धोरणात्मक विश्लेषण करू शकणारे व्यावसायिक घडवणे या दृष्टीने केली आहे. या अभ्यासक्रमाला प्रवेश घेतलेल्या विद्यार्थ्यांने चार वर्षांत प्रबंध सादर करणे आवश्यक आहे.
अभ्यासक्रमांना प्रवेश लेखी परीक्षा व मुलाखतीच्या आधारे दिले जातात.
नोकरीच्या संधी
कॅम्पस रिक्रूटमेंटच्या माध्यमातून विविध बहुराष्ट्रीय कंपन्यांमध्ये तसेच शैक्षणिक संस्थांमध्ये नोकरीच्या संधी उपलब्ध होतात.
संपर्क - इंदिरा गांधी इन्स्टिटयूट ऑफ डेव्हल्पमेंट रिसर्च, जनरल अरुणकुमार वैद्य मार्ग, गोरेगाव, मुंबई - ४०००६५
दूरध्वनी - ०२२- २८४००९१९, वेबसाइट - www.igidr.ac.in
