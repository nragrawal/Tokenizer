
जॉन एलिस बुश उर्फ जेब बुश हे एक अमेरिकन राजकारणी व फ्लोरिडा राज्याचे माजी राज्यपाल आहेत. ते फ्लोरिडाच्या गव्हर्नरपदावर १९९९ ते २००७ दरम्यान होते. जेब बुश अमेरिकेचे ४१वे राष्ट्राध्यक्ष जॉर्ज एच.डब्ल्यू. बुश ह्यांचा मुलगा तर अमेरिकेचे ४३वे राष्ट्राध्यक्ष जॉर्ज डब्ल्यू. बुश ह्यांचे धाकटे भाऊ आहेत.
रिपब्लिकन पक्षाचे सदस्य असणाऱ्या बुशने २०१६ सालच्या अमेरिकेच्या अध्यक्षीय निवडणुकीसाठी रिपब्लिकन पक्षाचे नामांकन मिळवण्याचे प्रयत्न सुरू केले आहेत.
