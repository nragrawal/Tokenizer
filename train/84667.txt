
मयूरासन किंवा मयूर सिंहासन हे मुघल सम्राटांचे सिंहासन होते. शाहजहानने तयार करविलेल्या या आसनात मोठ्या प्रमाणात सोने, चांदी, हिरे, मोती, माणिक व इतर अनेक मौल्यवान जवाहिरे वापरलेली होती. मुघल दरबाराच्या दिवाण ए खासमध्ये असलेले हे आसन दोन तेव्हाच्या कोटी रुपये किंमतीच्या सामानातून तयार केले गेले होते.
१७३९मध्ये नादिरशाहने दिल्लीवर आक्रमण करुन दिल्ली बेचिराख केली. त्यावेळी त्याने कोहिनूर, दर्या ए नूर हे हिरे व इतर अमाप संपत्तीबरोबर मयूरासनही लुटून नेले. इराणमध्ये नेल्यावर या सिंहासनाचा माग लागत नाही.
