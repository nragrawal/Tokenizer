लुई फिशर  हा एक अमेरिकन पत्रकार, लेखक, व महात्मा गांधी व व्लादिमिर लेनिन यांचा चरित्रकार होता. फिलाडेल्फियात जन्मलेला फिशर पहिल्या महायुद्धानंतर पाश्चिमात्य देशांतील राजकीय व आर्थिक समस्या बघून सोव्हियेत क्रांतीचा व सोव्हियेत संघाचा मोठा समर्थक झाला. परंतु पुढे दुसऱ्या महायुद्धातील सोव्हियेत-जर्मन करारामुळे व स्टालिनवादाच्या तिरस्कारामुळे सोव्हियेत संघाचा विरोधक व प्रसिद्ध गांधीवादी झाला.
