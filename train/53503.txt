तेल्हारा 
हे छोटेसे गाव अकोला ह्या जिल्हा ठिकाणाहून वायव्येला तालुका म्हणून आहे. गावातली जमीन तापी-पूर्णा खोऱ्यातील, म्हणून काळी व कसदार जमीन येथील लोकांचा प्रमुख व्यवसाय शेती हाच आहे. पाण्याची बारा महिने उपलब्धतता नसल्यामुळे शेती प्रामुख्याने कोरडवाहू.
गावात शिवाजी महाविद्यालय नावाचे कॉलेज आहे. शिवाय, शेठ बन्सीधर दहिगावकर एज्युकेशन सोसायटी ही प्राथमिक, माध्यमिक तसेच उच्च माध्यमिक शाळा चालवते. तेल्हारा या शहरापासून ८ कि.मी. अंतरावर भांबेरी या गावी विवेक विद्या मंदिर ही शाळा व तिच्याच विज्ञान शाखेचे कनिष्ठ तसेच वरिष्ठ महाविद्यालय आहे. कला व वाणिज्य शाखेच्या पदवीपर्यंतचा अभ्यासक्रमासाठी गोपाळराव खेडकर कला व वाणिज्य महाविद्यालय आहे. गावात हल्ली शिक्षण पदविका व शिक्षण पदवी हे अभ्यासक्रमसुद्धा सुरू झाले आहेत. 
गावच्या बाहेर दत्तवाडीला दत्ताचे एक देऊळ आहे. येथे दर दत्तजयंतीला यात्रा भरते. 
गावातून एक पावसाळी प्रवाह असलेली गौतमा नावाची छोटी नदी वाहते. ही पूर्णा नदीची उपनदी आहे. नदीच्या प्रवाहाच्या मध्यात आणि गावाच्या दक्षिणेकडे गौतमेश्वराचे देऊळ आहे. तेथील शिवलिंग फार पुरातन आहे. गावातील लटीयाल भवानी मंदिर विठ्ठल मंदिर, दुर्गादेवी, मारोती मंदिर, गजानन महाराज मंदिर, महानुभाव पंथी कृष्ण मंदिर वगैरे प्रसिद्ध आहेत.
]
