खोरनिनको हे भारतातील महाराष्ट्र राज्यातील रत्नागिरी जिल्ह्यातील लांजा तालुक्यातील एक गाव आहे.
हे गाव लांजा बस स्थानकापासून वेरवली, कोर्ले मार्गाने २२ किमीवर वसलेले आहे.हे अगदी सह्याद्रीच्या पायथ्याशी असलेले एक छोटेशे खोरे आहे आणि लोकसंख्या ५०० च्या खाली आहे.पावसाळ्यात येथे भरपूर पाऊस पडतो व असंख्य लहान मोठे धबधबे कोसळत असतात. धबधब्याची मजा लुटण्यासाठी येथे हौशी पर्यटक आवर्जून येतात.इथूनच डोंगरी वाटेने विशालगडावर जाता येते.हिवाळ्यात थंडगार तर उन्हाळ्यात जास्त उष्ण असे येथील हवामान आहे.
येथील लोक फार कष्टाळू, मेहनती, काटक, जिद्दी, धार्मिक प्रवृत्तीचे आहेत. नागलीशेती, भातशेती,तसेच शेतीपूरक जोडधंदे म्हणून शेळीपालन, बकरीपालन, कुक्कुटपालन, दुग्ध व्यवसाय हे येथील व्यवसाय आहेत. जवळच असलेल्या प्रभानवल्ली गावाच्या आठवडा बाजारात सामान खरेदी विक्री केली जाते.
लांजा बस स्थानकातून येथे थेट एसटी बससेवा उपलब्ध आहे. सार्वजनिक स्वच्छता, वीजपुरवठा, आरोग्यसेवा ग्रामपंचायतमार्फत उपलब्ध केली जाते.पाणीपुरवठा विहिरी, बोरिंग, झरे, व बारमाही वाहणाऱ्या मुचकुंदी नदीतून होतो.
