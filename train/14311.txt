स्कॉटलंडच्या ग्लासगो शहरामध्ये २३ जुलै ते ३ ऑगस्ट दरम्यान भरवल्या गेलेल्या२०१४ राष्ट्रकुल खेळांमध्ये भारत देशाने सहभाग घेतला. भारताने २१५ खेळाडूंचे मोठे पथक पाठवले होते. भारतीय खेळाडूंनी नेटबॉल, रग्बी सेव्हन्स व ट्रायॅथलॉन हे तीन खेळ वगळता इतर सर्व १४ खेळांमध्ये सहभाग घेतला. विकास गौडा पुरुष थाळीफेकीत सुवर्णपदक मिळवून ५६ वर्षांनंतर ॲथलेटिक्समध्ये सुवर्णपदक पटकावणारा पहिला भारतीय ठरला. जोशना चिनप्पा व दीपिका पल्लिकल ह्या दोघींनी स्क्वॉशमधील दुहेरीचे तर पारूपल्ली कश्यपने बॅडमिंटनमधील एकेरीचे सुवर्णपदक मिळवून नवे भारतीय विक्रम प्रस्थापित केले.


