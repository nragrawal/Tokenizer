

वार - आठवड्यातील सात दिवसांपैकी एक दिवस. जसे रविवार, सोमवार इ.
वार - लाठी, काठी, गदा, तलवार, खंजीर आदी हातात धरायच्या शस्त्राने दुसर्‍याला दिलेला तडाखा.
वार - तीन फुटाचे माप 
वार - संख्याविशेषणाला वारंवारता दाखविण्यासाठी लावायचा एक प्रत्यय, जसे, एकवार, अनेकवार इ.
वार - वारी, पाळी, खेप. इ.
वार - आईच्या पोटात असतानाचे गर्भाचे वेष्टन
वार - ‘ने‘ या विभक्ती प्रत्ययाऐवजी किंवा, प्रमाणे वा अनुसार या शब्दयोगी अव्ययांऐवजी वार हा फारसी प्रत्यय मराठी नामांना लागतो. उदा० क्रमवार; संगतवार; विगतवार=तपशीलवार; जातवार; नावनिशीवार; उमेदवार. पुढे ई लावल्यास भाववाचक नामे बनतात : जसे क्रमवारी, आणेवारी, उमेदवारी इ.
वार - महाराष्ट्रातील काही लोकांच्या, विशेषतः तेलंगणातून विदर्भात आलेल्या लोकांच्या आडनावाचा अंत्य हिस्सा. उदा० अन्नमवार, कन्नमवार, चिद्रेवार, तालेवार, तुमपल्लीवार, नंदनवार. पारपिल्लेवार, बोजेवार, मुनगंटीवार, रुद्रवार, हमपल्लीवार वगैरे.
