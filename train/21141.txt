समाजकारण आणि राजकारण करणाऱ्या आणि त्यांच्या नातलगांचा बऱ्याच वेळा चांगला आर्थिक विकास होतो. जो पर्यंत लाभ आणि प्रतिलाभ सिद्ध होत नाही तो पर्यंत ते त्यांच्या उद्योजकता क्षमतेचे आदर्श उदाहरण असते.आजकाल निवडणूक आयोगाकडे काही राजकारणी काही प्रमाणात संपत्ती जाहीर करतात दर निवडणूकी दरम्यान होणारा त्यांच्या आर्थिक स्थितितील बदल मतदारांपुढे राहून मतदारांनी त्याचा योग्य निष्कर्ष काढावा हा उद्देश असतो. 
आर्थिक विकासाचे विभीन्न मार्ग उपलब्ध असतात.
या समाजसेवेत ग्रामीण क्षेत्रात चुकूनमाकून आलेल्या उद्दोगाला समाजसेवक या नात्याने भेट देतात व सामाजिक कार्याकरता आर्थिक मदत मागतात.राजकिय क्षेत्रातील दबदब्यावर अवलंबून उद्दोगाचे प्रमुख, जनरल मॅनेजर अथवा किमान HR executive अशी अपॉईंटमेंट मिळते. अलिकडील काळात मास्टर ऑफ सोशलवर्क क्षेत्रातील उच्चविद्दाविभूषित HR executive हा अशा समाजसेवकांशी योग्य समाजसेवे बाबत तडजोड करण्यात वाकबगार असावा लागतो. समाजसेवकास त्याची लेबर एजन्सी चालवण्याची अथवा नात्यातील दोनचार माणसे लावून देण्याची किमान संधी मिळू शकते.
समाजसेवकास उद्योगाने सुयोग्य संधी न दिल्यास उद्दोगाने मोडलेल्या औद्योगिक क्षेत्रातील नियमांबद्दल उद्दोजकांचे मार्गदर्शन करण्याची क्षमता हि समाजसेवकाचे किमान अपेक्षीत कौशल्य असते. 
निवडणूक क्षेत्रातील मतदारांना अधिक चॉईस मिळावा म्हणून आधी उमेदवारी अर्ज भरला जातो. मग निवडणूकीत मते फुटन्याची भिती वाटणाऱ्या नेत्यांकडून आलेल्या विनंत्यांचा मान राखून उमेदवारी अर्ज मागे घेतला जातो. केवळ माए घेण्याच्या तयारीने अथवा विशीष्ट समाजघटकाची मते फोडण्या करिता अर्जभरून योग्य खेळ्या खेळल्यास आर्थिकविकासाच्या चांगल्या संधी प्राप्त होऊ शकतात 


