
हडपसर हे भारतातील महाराष्ट्र राज्यातल्या पुणे शहराचे उपनगर आहे. भाजीची विक्री आणि शेती हे येथील मुख्य व्यवसाय आहेत हे उपनगर पुणे रेल्वे स्टेशनपासून दहा किलोमीटर अंतरावर आहे. ह्डपसरजवळ एक ग्लायडिंग सेन्टर आहे. तेथे वार्‍यावर चालणारी बिनाइंजिनांची विमाने उडवता येतात. विमानात चालक आणि दोन प्रवासी बसू शकतात. सहा पदरी पुणे-सोलापूर राष्ट्रीय महामार्ग क्रमांक ९ ह्डपसरवरून जातो. 
येथे सीरम इन्स्टिट्यूट ऑफ इंडिया, हनिवेल, भारत फोर्ज, गिट्स फूड प्रॉडक्ट्स, इंडियन ह्यूम पाइप फॅक्टरी, किर्लोस्कर व इतर अनेक उद्योग आहेत.
माहिती तंत्रज्ञान कार्यालये असलेले मगरपट्टा सिटी आणि भेकराईनगर यांमुळे ह्डपसरला खास महत्त्व प्राप्त झाले आहे.
महात्मा जोतिबा फुले यांचा जन्म ह्डपसरला झाला होता .

