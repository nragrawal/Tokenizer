
प्रा. डॉ. पृथ्वीराज भास्करराव तौर हे महाराष्ट्रातल्या नांदेड येथील ,स्वामी रामानंद तीर्थ मराठवाडा विद्यापीठातले मराठी भाषेचे प्राध्यापक असून, १९९० नंतरच्या पिढीतील मराठी कवी, अनुवादक, समीक्षक, संपादक, कथाकार, भाषांतरकार आणि संशोधक आहेत.
पृथ्वीराज तौर यांचे शालेय शिक्षण 'जवाहर नवोदय विद्यालय' परतूर येथे झाले. त्यांचे महाविद्यालयीन शिक्षण देवगिरी महाविद्यालय, औरंगाबाद येथे झाले. 
महाविद्यालयीन विद्यार्थी जीवनात त्यांनी दोन वर्षे पत्रकारिता केली. 
त्यांनी मराठीत भाषांतरित केलेल्या पोस्टर पोएट्रीज वाचकप्रिय आहेत.
महाविद्यालयीन शिक्षण घेत असतानाच त्यांनी वर्तमानपत्रातून स्तंभलेखनाला प्रारंभ केला.१९९६- ९७ साली औरंगाबाद येथून प्रकाशित होणाऱ्या विश्वमित्र या दैनिकातून दवंडी आणि सेन्सिटिव्हची डायरी" ही सदरे लिहिली. पुणे येथून प्रकाशित होणाऱ्या किशोर या मासिकातून २०१५ साली डॉ. पृथ्वीराज तौर यांचे देशांतर्गत हे सदर प्रकाशित होत असे. बालवाचकांसाठी देशविदेशातील कथांचे भाषांतर या सदरातून प्रकाशित झाले. 
दैनिक सकाळ च्या औरंगाबाद आवृत्तीसाठी त्यांनी जानेवारी ते मे २०१६ या कालावधीत हाक शांततेसाठी हे सदर लिहिले. 	 
दैनिक 'दिव्य मराठी'च्या रसिक नावाच्या रविवार पुरवणीतून त्यांचे कवितांजली हे सदर २०१६ साली वर्षभर नियमित प्रकाशित झाले. स्वातंत्र्योत्तर भारतीय कवितेचे अनुवाद या लोकप्रिय सदरातून मराठीत प्रकाशित झाले.	 
२०१७ साली दैनिक पुण्यनगरी च्या मराठवाडा आवृत्तीमध्ये डॉ. पृथ्वीराज तौर यांचे वसुधैव कुटुंबकम हे सदर प्रत्येक बुधवारी प्रकाशित होत असते.
