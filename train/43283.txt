
चिंचवड हे पुण्याजवळील एक औद्योगिक शहर आहे. हे पिंपरी-चिंचवड महापालिकेच्या प्रशासनाखाली येते.
चिंचवड ह्या गावाचा उल्लेख शिवाजी महाराज आणि पेशव्यांच्या ऐतिहासिक दस्त‌ऐवजांत, पेशव्यांनी चिंचवड येथील मंदिराला देणगी दिल्याचा उल्लेख, असा सापडतो. चिंचवड हे मुख्यत: मोरया गोसावी ह्या साधूच्या समाधीसाठी प्रसिद्ध आहे. पवना नदीकाठी गणपतीचे एक सुंदर मंदिर आहे. जवळपास मोरया गोसावींची समाधी आहे. हे गाव क्रांतिवीर चाफेकर बंधूचे जन्मस्थळ आहे. .
