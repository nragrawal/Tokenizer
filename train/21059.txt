
डॉक्टर विजय गोखले हे सनबीम इन्फो, पाय सोल्यूशन्स आणि स्टर्लिंग सिस्टिम्स प्रायव्हेट लिमिटेड या कंपन्यांचे तांत्रिक निर्देशक आहेत. त्यांच्याकडे आयुर्वेदातली बी.ए.एम.एस. ही पदवी आहे. त्याशिवाय त्यांनी ज्योतिषशास्त्र या विषयाचा अभ्यास केला आहे व नाटक या क्षेत्रात काम केले आहे. पुण्यात आधी वैद्यकीय क्लासेस घेतले जात नसत. पुण्यात वैद्यकीय क्लासेसची संकल्पना डॉ. विजय गोखले यांनी रुजू केली. आणि नंतर संगणक क्षेत्रात काम चालू केले. २००३ साली त्यांनी विंडोज आज्ञावली शिकवायला सुरुवात केली.
१९८७ साली त्यांचा प्रवेश नाट्यक्षेत्रात झाला, तेव्हा ते कॉलेजमध्ये होते. कॉलेजकडून नाटके बसवत असतानाच त्यांनी दिग्दर्शनाला सुरवात केली. नाटकातील अभिनयाची त्यांची कारकीर्द सफल होण्यास डॉ. मोहन आगाशे यांचा हातभार लागला. १९९६ साली सोहम करंडक नाट्य स्पर्धेमध्ये त्यांनी प्रतिबिंब या त्यांच्या नाट्यसंस्थेद्वारे “THE DEATH OF CONQUEROR” ही एकांकिका सादर केली. या एकांकिकेमध्ये जर्मनीचा हुकुमशहा ॲडॉल्फ हिटलर याचे २० एप्रिल इ.स. १९४५ ते ३० एप्रिल इ.स. १९४५ या त्याच्या आयुष्यातील बंकरमधल्या शेवटच्या दहा दिवसांचे, म्हणजेच त्याच्या इव्हा ब्राऊनशी झालेल्या विवाहापासून ते दोघांच्या आत्महत्येपर्यंतचे सादरीकरण होते. सदर एकांकिकेला बक्षीस मिळाल्यानंतर त्यांच्या रंगभूमीवरील हौशी नाट्यकलेला त्यांनी अर्धविराम दिला. 
१९९७ साली त्यांचा संगणकाशी प्रथम परिचय झाला. २१ वर्षापासून ते संगणक क्षेत्रात कार्यरत आहेत. 'विरॅमिक्स' नावाची ऑपरेटिंग सिस्टिम ते बनवत आहेत. त्यांनी 'ॲपल' चा 'फायनल कट स्टुडिओ' हा पाच परीक्षा असलेला कोर्स विशेष प्रावीण्यासह पूर्ण केला आहे. असे करणारे ते भारतातीलच नव्हे तर भारतीय उपखंडातील एकमेव व्यक्ती आहेत. 'फायनल कट स्टुडिओ' हे चित्रपटांच्या संपादनासाठी वापरले जाणारे सर्वोत्कृष्ट सॉफ्टवेअर मानले जाते. या सॉफ्टवेअरची पहिली परीक्षा उत्तीर्ण होणारे फक्त ३१ भारतीय आहेत. आणि दुसरी परीक्षा उत्तीर्ण होणारे डॉ. विजय गोखले हे एकमेव भारतीय आहेत.. या सॉफ्टवेअरला मनोरंजन व्यवसायात खूप वाव आहे. 

1. http://astromedicomp.org/Images/other/02-PuneSakal-04042009.jpg 2. http://astromedicomp.org/Images/other/01-PuneMirror-13032009.jpg 3. http://astromedicomp.org/Images/other/03-SataraPudhari-28122009.jpg 4. http://astromedicomp.org/Images/other/04-PuneParichay-25022011.jpg 5. http://astromedicomp.org/Images/other/05-PuneLife365-09022013.jpg 
