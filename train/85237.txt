भुजंगप्रयात हे अक्षरगणवृत्त आहे. यात लघुगुरूक्रमानुसार शब्द येतात. याचे ४ खंड असून, प्रत्येक खंड हा १२ मात्रांचा असतो. एकूण अक्षरे ४८, एकूण मात्रा-४८, यती ६ व्या अक्षराअंती. यती म्हणजे थांबणे.
हे वृत्त मराठीत मोठ्या प्रमाणात वापरले गेले आहे. समर्थ रामदासस्वामींचे मनाचे श्लोक याच वृतात आहेत.
उर्दू काव्यातही हे वृत्त खूप लोकप्रिय आहे. याचे उर्दू काव्यातील नाव- मुतकारिब मुसम्मन सालिम बहर असे आहे. 
भुजंगप्रयातचा लघुगुरू क्रम असा आहे -

ल म्हणजे लघु अक्षर आणि गा म्हणजे गुरू अक्षर. लघु अक्षराची १ मात्रा आणि गुरू अक्षराच्या २ मात्रा.
उर्दू छंदशास्त्रात याचे गण खालीलप्रमाणे
फऊलुन फऊलुन फऊलुन फऊलुनफऊलुन फऊलुन फऊलुन फऊलुन
उदाहरणे
१) मनोगतवरील प्रवासी महाशयांची 'तुलाही मलाही' ही गझल या वृत्तात आहे.

२) 
३) 
४) 
टीप -माधव ज्युलियनांच्या छंदशास्त्र पद्धतीनुसार लगा पद्धतीने वृत्त चटकन समजते, असा समज आहे. त्यामुळे त्याप्रमाणे येथे दिले आहे. य य य य असे दिलेले नाही. यरतनभजसम प्रमाणे ही वृत्ते लक्षात ठेवता येतात.
आपल्याकडे भुजंगप्रयात कसे वापरले जाते ते पाहिले. आता जरा उर्दू छंदशास्त्रावर चर्चा करू. गज़ल लेखन करणाऱ्यांसाठी याचा विशेष उपयोग होणार आहे.
मूळ गणांत जेव्हा काही विकृती निर्माण होते, तेव्हा त्यापासून काही, तेच गुणधर्म असलेले पण अंशात्मक भेद असलेले गण निर्माण होतात. त्याला ज़िहाफ असे म्हणतात. ज़िहाफ म्हणजे उणीव, कमतरता, मुळापासून अलग झालेले.उर्दू छंदशास्त्रात मूळ १० गण आहेत. त्यांच्यापासून १९ मूळ वृत्ते निर्माण झाली आहेत. ज़िहाफमुळे निर्माण झालेले गण अनेक आहेत.
सालिम बहर -  लगागा ! लगागा ! लगागा ! लगागा
ज़िहाफमुळे होणारे या बहरचे उपछंद पुढीलप्रमाणे-
१) लगागा ! लगागा ! लगागा ! लगागाल
२)लगागा ! लगागा ! लगागा ! लगाल
३)लगागा ! लगागा ! लगागा ! लगा
४) लगागा ! लगागा ! गागा ! लगागा
५) गागा ! गागा ! गागा ! गागा
६) लगा ! लगागा! लगा ! लगागा
७) गाल! लगागा ! गाल ! लगाल
८) गाल ! लगागा ! गाल ! लगा
९) लगाल! ललगा ! लगाल ! ललगा
१०) लगाल ! गागा ! लगाल ! गागा
११) लगा ! लगागा ! लगा ! लगागा ! लगा ! लगागा
१२) लगालगागा ! लगालगागा ! लगालगागा ! लगालगागा
भुजंगप्रयात
मना सज्जना तू कडेनेच जावे,न होऊन कोणासही दुखवावे|कुणी दुष्ट लावील अंगास हात,तरी दाखवावा भुजंगप्रयात||
