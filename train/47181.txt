कोरियन एअर ही दक्षिण कोरिया देशाची राष्ट्रीय विमान वाहतूक कंपनी आहे. १९६२ साली कोरियन सरकारने कोरियन नॅशनल एअरलाइन्स ह्या कंपनीचे रूपांतर कोरियन एअर मध्ये करण्याचा निर्णय घेतला.
सध्या जगातील ११६ मोठ्या शहरांमध्ये कोरियन एअर प्रवासी व मालवाहतूक पुरवते. जगातील सर्व सहा खंडांपर्यंत पोचणाऱ्या काही निवडक विमानकंपन्यांपैकी कोरियन एअर एक आहे. २०१२ साली कोरियन एअरला आशियामधील सर्वोत्तम विमानसेवा असा पुरस्कार मिळाला.
