२०१६ रियो ऑलिंपिकमधील महिला एकेरी बॅडमिंटन स्पर्धा ११ ते १९ ऑगस्ट दरम्यान रियोसेंट्रो - पॅव्हिलियन ४ मध्ये पार पडली. २१ जुलै रोजी मानांकने ठरविण्यात आली.
अंतिम सामन्यान भारताच्या पी.व्ही. सिंधूला मात देत स्पेनची दोन वेळची विश्वविजेती कॅरोलिना मारिनने सुवर्ण पदक जिंकले. चीनच्या ली झुएरुईने स्पर्धेतून माघार घेतल्याने जपानच्या नोझोमी ओकुहाराला कांस्यपदक मिळाले. १९९६ नंतर पहिल्यांदाच चीनच्या बॅडमिंटनपटूला पदक मिळवता आले नाही, तर स्पेनचे हे पहिलेच बॅडमिंटन ऑलिंपिक पदक.
गट फेरीने स्पर्धेला सुरुवात झाली आणि त्यानंतर बाद फेरीने स्पर्धेचा निकाल लागला.
एकूण १३ खेळाडूंना मानांकने देण्यात आली. कंसात दर्शविलेल्या फेरीमध्ये खेळाडू स्पर्धेतून बाद झाला.




