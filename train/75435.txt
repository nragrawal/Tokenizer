राष्ट्रीय महामार्ग ५८ हा भारतातील एक प्रमुख राष्ट्रीय महामार्ग आहे. प्रामुख्याने उत्तराखंड राज्यामधून धावणारा हा महामार्ग ह्या राज्यामधील अनेक पर्यटनस्थळे व तीर्थक्षेत्रांना जोडणारा एकमेव मार्ग आहे. ५३८ किमी लांबीचा हा महामार्ग हिमालयातील भारत-तिबेट सीमेजवळील मना ह्या गावापासून सुरू होतो व बद्रीनाथ, जोशीमठ, चमोली, विष्णुप्रयाग, नंदप्रयाग, कर्णप्रयाग, रुद्रप्रयाग, श्रीनगर, देवप्रयाग, ऋषिकेश, हरिद्वार, रुरकी, मुझफ्फरनगर, मेरठ ह्या शहरांमधून जातो व दिल्लीजवळील गाझियाबाद येथे संपतो.

