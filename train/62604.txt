मेसाई/ मसाई हि महाराष्ट्रात लोकपरंपरेने पुजली जाणारी देवता आहे.
कान्हूर मेसाई येथे चैत्र पौर्णिमेपासून श्री मेसाई देवीच्या यात्रेचे आयोजन केले जाते.
महबूब नगर जिल्ह्यातील मैसम्मा देवीचे पुजारी लमाणी अथवा बंजारा समाजातून असतात. तेलंगणाच्या महबूब नगर जिल्ह्यात तसेच हैदराबाद येथे लोअर टँकबंड रोड येथे मैसम्मा देवीची मंदिरे आहेत.
संत नामदेवाच्या पत्नी राजाई आपल्या नवर्‍याची संसारविरक्ति पाहून म्हणतात -
घरधन्यांनी केला गुरू | बाई मी आतां काय करूं ||असून नाही हा संसारू | चमत्कारू कृपेचा ||धांव पाव गे मेसाई | कवणाचेंहि न चले काई||सत्यपण तूझिये ठायीं | असून नाहीसें करी हें ||मंत्र घेतलासे जैसा | घरी संताचा वोळसा ||वोस पडो या हरिदासां | गेले न येती मागुती ||काय सांगूं यांच्या रिती | सोसें पायवणी पिती ||अवघे भांबरभुतें होती | नाचताती आनंदें ||एकमेकांच्या पडती पायां | लौकिकांतुन गेले वाया ||म्हणती ये गा पंढरिराया | ब्रह्मानंदें डुल्लती ||भोळी सासु गोणाबाई | पांढरा स्फटिक व्याली काई ||त्यानें जोडला शेषशायी | म्हणे राजाई काय करूं ||-राजाई 
संत एकनाथ, संत तुकाराम, संत शेख महंमद यांच्या अभंग साहित्यात मेसाई देवीचे उल्लेख भक्तांच्या अंधश्रद्धांबद्दल खासकरून प्राणी वाहण्याच्या नवस प्रथांबद्दल टिका करताना येताना दिसतात. संत नामदेव अंभंग ६९ मध्ये सुद्धा मेसाई देवीचा उल्लेख येतो 

 


