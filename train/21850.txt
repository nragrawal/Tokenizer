लेओनार्दो फिबोनाची तथा पिसाचा लियोनार्दो  हा बाराव्या शतकात होऊन गेलेला एक इटालियन गणितज्ञ होता.
फिबोनाचीने भारतीय अंकपद्धती अरब विद्वानांकडून शिकून घेऊन त्याचा युरोपामध्ये प्रसार केला. गणितात अंकांची नवी क्रमवारी शोधून त्याने प्रत्येक क्रमांक हा मागील दोन आकड्यांच्या बेरजेइतका असतो असे दाखवून दिले. फिबोनाचीने "लिबेर अबाची" आणि "लिबेर क्वाद्रातोरुम" या गणिती ग्रंथांची निर्मिती केली.
याने फिबोनाची श्रेणीचा शोध लावला.
याला लियोनार्दो पिसानो, लियोनार्दो बोनाची किंवा लियोनार्दो फिबोनाची या नावाने ही ओळखत.

