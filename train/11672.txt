
डोनाल्ड टस्क हा एक पोलिश राजकारणी, पोलंडचा माजी पंतप्रधान व युरोपियन युनियनच्या युरोपियन परिषदेचा विद्यमान अध्यक्ष आहे. सिव्हिक प्लॅटफॉर्म ह्या पोलिश राजकीय पक्षाचा संस्थापक व माजी चेअरमन असलेल्या टस्क ह्याची ९ नोव्हेंबर २००७ साली पंतप्रधानपदी निवड झाली. ७ वर्षे पंतप्रधानपदावर राहिल्यानंतर सप्टेंबर २०१४ मध्ये टस्कने पदाचा राजीनामा दिला व युरोपियन परिषदेचे अध्यक्षपद स्वीकारले.
