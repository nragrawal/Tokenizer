भारत क्रिकेट संघ सध्या २१ नोव्हेंबर २०१८ ते १२ जानेवारी २०१९ दरम्यान ४ कसोटी सामने, ३ आंतरराष्ट्रीय एकदिवसीय सामने व ३ ट्वेंटी२० सामने खेळण्यासाठी ऑस्ट्रेलियाच्या दौऱ्यावर आहे. खरेतर ॲडलेड येथे होणारी पहिली कसोटी ही दिवस-रात्र कसोटी म्हणून खेळवली जाणार होती, पण क्रिकेट ऑस्ट्रेलियाचा हा प्रस्ताव बीसीसीआयने नाकारला. एप्रिल २०१८ मध्ये पश्चिम ऑस्ट्रेलिया क्रिकेट असोसिएशनने पर्थ येथील नव्या पर्थ स्टेडियमवर पहिली वहिली कसोटी खेळवली जाईल अशी घोषणा केली. दोन संघांमधील दुसरी कसोटी ह्या नव्या मैदानावर खेळवली गेली आणि हे मैदान कसोटी क्रिकेटसाठीचे ऑस्ट्रेलियाचे दहावे मैदान ठरले.
मर्यादित षटकांच्या सामन्यांसाठी भारताचा नियमित यष्टीरक्षक, महेंद्रसिंह धोनीचा या दौर्‍यावरील टी२० आणि वेस्टइंडीजविरुध्दच्या मालिकेसाठी संघात निवडण्यात आले नाही. त्याऐवजी धोनीच्या जागी भारताचा कसोटी विकेटकीपर ऋषभ पंतची निवड केली गेली. २ऱ्या ट्वेंटी२० सामन्याचा निकाल लागला नाही त्यामुळे ट्वेंटी२० मालिका १-१ अशी बरोबरीत सुटली. भारताने कसोटी मालिका २-१ ने जिंकली. भारताने ऑस्ट्रेलियन भूमिवर प्रथमच कसोटी मालिका जिंकली. भारताने पहिल्यांदाज ऑस्ट्रेलियात एकदिवसीय मालिका २-१ ने जिंकली.
भारताचा नियमीत मर्यादित षटकांच्या सामन्याचा यष्टीरक्षक असलेल्या महेंद्रसिंग धोनीला या दौऱ्यातील आणि वेस्ट इंडीजविरूद्धच्या ट्वेंटी२० मालिकेतून वगळण्यात आले. त्याच्याजागी कसोटीत यष्टीरक्षण करणारा रिषभ पंतची निवड करण्यात आली. पृथ्वी शाॅ घोट्याच्या दुखापतीमुळे संपुर्ण मालिकेतून बाहेर पडला तर त्याच्याजागी मयंक अगरवालची निवड करण्यात आली. हार्दिक पंड्यालाही कसोटीसाठी संघात घेण्यात आले. चौथ्या कसोटीसाठी ऑस्ट्रेलिया संघात मार्नस लेबसचग्नेचा समावेश करण्यात आला. एकदिवसीय मालिकेसाठी जसप्रीत बुमराहला विश्रांती देण्यात आली तर त्याच्याजागी मोहम्मद सिराजची भारतीय संघात करण्यात आली. पहिल्या एकदिवसीय सामन्यासाठी मिचेल मार्श आजारी पडल्यामुळे त्याच्याजागी ऑस्ट्रेलिया अंतिम १२ मध्ये अॅश्टन टर्नरला घेण्यात आले.
११ जानेवारी रोजी भारतीय क्रिकेट नियामक मंडळाने भारतीय कार्यक्रम कॉफी विथ करणवर केलेल्या विवादित वक्तव्यामुळे लोकेश राहुल आणि हार्दिक पंड्याला एकदिवसीय मालिकेतून तसेच न्यूझीलंडच्या संपूर्ण दौऱ्यातून निलंबीत केले. त्यांच्याजागी विजय शंकरला संघात घेतले.












