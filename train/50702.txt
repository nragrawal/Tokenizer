"प्रकाश पोळ" हे मराठीतील एक प्रसिद्ध ब्लॉगर आहेत. ते सह्याद्री बाणा नावाचा ब्लॉग चालवितात. प्रकाश पोळ हे फुले-शाहू-आंबेडकरी विचारधारा मानणारे असून डो. नरेंद्र दाभोळकर यांच्या अंधश्रद्धा निर्मूलन कार्यातही त्यांनी सक्रिय सहभाग नोंदवला आहे.
बहुजन समाजाच्या सामाजिक, राजकीय, सांकृतिक उन्नतीसाठी प्रकाश पोळ यांनी ’सह्याद्री बाणा’च्या माध्यमातून पुरोगामी विचारांचा प्रचार-प्रसार केला आहे. बहुजन समाजातील अज्ञान, अंधश्रद्धा, अतिरेकी धार्मिक दृष्टिकोन, कर्मकांड या समस्या दूर करण्यासाठी प्रकाश पोळ यांनी ब्लॉगची प्रभावी मांडणी केली आहे. महापुरुषांचे विचार बहुजन समाजापर्यंत पोहचवण्यासाठी त्यांनी जवळजवळ अडीचशे लेख लिहिले आहेत. त्यांच्या ब्लॉगला ७६८३७५ वाचकांनी भेट दिली आहे. सह्याद्री बाणाचे ३७४ फॉलोअर असून जगभरातील ९९ देशांमधून हा ब्लॉग वाचला जातो. अल्पावधीतच हा ब्लॉग अतिशय लोकप्रिय झाला असून मराठी ब्लॉगर मधील मोजक्याच लोकप्रिय ब्लॉगमध्ये सह्याद्री बाणाचा समावेश होतो. डिसेंबर २०१८ ला या ब्लॉगला ८ वर्षे पूर्ण होतील. सह्याद्री बाणा हा मराठीमधील अत्यंत लोकप्रिय ब्लॉगपैकी एक आहे. बहुजनवादी चळवळीतील कार्यकर्ते आणि जगभरातील मराठी वाचकांनी या ब्लॉगला भरभरून प्रतिसाद दिला. त्यामुळेच सह्याद्री बाणा हा लोकप्रिय ब्लॉग बनला आहे. अर्थातच यात पुरोगामी कार्यकर्ते आणि सह्याद्री बाणाचे वाचक यांचा सिंहाचा वाटा आहे.
प्रकाश पोळ यांच्या विचारांवर राजर्षी शाहू महाराज, डॉ. बाबासाहेब आंबेडकर, महात्मा फुले, हरी नरके, संजय सोनवणी, डॉ. आ.ह. साळुंखे, या विचारवंतांचा प्रभाव आहे.
प्रकाश पोळ हे पत्रलेखक आहेत. दै. लोकसत्ता, सकाळ, लोकमत, पुढारी. पुण्यनगरी अशा वर्तमानपत्रातून त्यांची जवळजवळ दीडशे पत्रे प्रसिद्ध झाली आहेत. विविध सामाजिक विषयावर ते नियमित लिहित असतात. पुरोगामी चळवळीसाठी त्यांनी प्रभावी मांडणी केली आहे.
