गुणक: 53°31′N 8°8′E / 53.51667°N 8.13333°E / 53.51667; 8.13333
विल्हेम्सहाफेन हे जर्मनी देशाच्या नीडर जाक्सन या राज्यातील एक शहर आहे. जर्मनीच्या उत्तर भागात उत्तर समुद्राच्या किनाऱ्यावर वसलेले विल्हेम्सहाफेन जर्मनीचे खोल पाण्यामधील एकमेव बंदर आहे व येथे जर्मन नौसेनेचा सर्वात मोठा तळ स्थित आहे.
दुसऱ्या महायुद्धादरम्यान महत्वाचे बंदर असलेल्या विल्हेम्सहाफेनवर दोस्त राष्ट्रांच्या वायुसेनेने प्रचंड बॉम्बफेक केली. ज्यात शहराचा बव्हंश भाग नष्ट झाला होता. युद्ध संपत असताना ५ मे, इ.स. १९४५ रोजी पोलंडच्या जनरल स्टानिस्लॉ माचेकने विल्हेम्सहाफेन शहर व तेथील बंदरात असलेल्या क्रीग्समरीनच्या २०० युद्धनौकांना शरणागती दिली होती.
