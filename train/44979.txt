कृतिका देव ही अभिनेत्री असून, अनेक दूरचित्रवाणी मालिका, चित्रपट व नाटके यातून तिने काम केले आहे, हवाईजादा, हॅप्पी जर्नी, प्राईम टाईम, राजवाडे अँड सन्स, बकेट लिस्ट अश्या अनेक चित्रपटांमधून तिने भूमिका केल्या आहेत, तर इंटरनेट वाला लव्ह या कलर्स हिंदी वाहिनीवरील मालिकेत ती महत्वाच्या भूमिकेत आहे. 
नाशिकमध्ये जन्मलेल्या कृतिकाने तिचे पदवी शिक्षण सर परशुरामभाऊ महाविद्यालयातून पूर्ण केले, अभिनयासोबतच कृतिका हि पारंगत कथ्थक नृत्यांगना असून तिने विद्याहारी देशपांडे यांच्याकडे कथ्थकचे प्रशिक्षण घेतले. 
कृतिका देवने "दोन गोष्टी", "ओ फ्रिदा" या नाटकातून कला जीवनास प्रारंभ केला, यानंतर २०१४ मद्धे आलेल्या हॅप्पी जर्नी या सचिन कुंडलकर दिग्दर्शित चित्रपटात तरुणपणीचे एलीसचे पात्र साकारले, यानंतर २०१५ मद्धे विभू पुरी दिग्दर्शित हवाईजादा या हिंदी चित्रपटात आयुषमान खुराणा, मिथुन चक्रवर्ती, पल्लवी शारदा या कलाकारांसोबत "चंपा" हे पात्र साकारले, त्यानंतर २०१५ मधे प्रदर्शित प्राईम टाईम या चित्रपटात तिने बालपणीची काव्य आपटेची भूमिका साकारली, २०१५ मद्धे आलेल्या सचिन कुंडलकर दिग्दर्शित राजवाडे अँड सन्स या चित्रपटात तिने श्वेता राजवाडे हि भूमिका साकारली, २०१८ मधे आलेल्या बकेट लिस्ट या चित्रपटात तिने माधुरी दीक्षित सोबत काम केले.
