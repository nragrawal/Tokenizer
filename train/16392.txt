२३ जून, इ.स. २०१६दुवा: 
युझवेंद्र चहल हा भारतातील हरयाणाकडून खेळणारा क्रिकेटर आहे. तो लेग ब्रेक गोलंदाजी करणारा फिरकी गोलंदाज आहे. बुद्धिबळ आणि क्रिकेट ह्या दोन्ही खेळात भारताचे प्रतिनिधित्व करणारा युझवेंद्र चहल हा एकमेव खेळाडू आहे.
त्याशिवाय तो इंडियन प्रीमियर लीग मध्ये रॉयल चॅलेंजर्स बंगलोर संघामध्ये खेळतो. तो भारताच्या १६ वर्षांखालील बुद्धिबळ संघाचा खेळाडू होता.
चहलला सर्वात आधी २०११ मध्ये मुंबई इंडियन्सने करारबद्ध केले. आयपीएलच्या तीन मोसमात तो फक्त एका सामन्यात मैदानावर उतरला होता, परंतू २०११ चँपियन्स लीग ट्वेंटी२० मध्ये तो सर्व सामने खेळला. रॉयल चॅलेंजर्स बंगलोरविरूद्धच्या अंतिम सामन्यात त्याने ३ षटकांत ९ धावा देऊन २ गडी बाद केले, त्यामुळे मुंबई इंडियन्सने १३९ धावांचा बचाव करून विजेतेपद मिळवले. २०१४ आयपीएल लिलावात रॉयल चॅलेंजर्स बंगलोरने त्याला त्याची मुळ किंमत १० लाखात विकत घेतले. २०१४च्या मोसमात त्याला दिल्ली डेरडेव्हिल्स विरूद्धच्या सामन्यात त्याला सामनावीराचा पुरस्कार मिळाला.
झिम्बाब्वेच्या २०१६च्या दौर्‍यावर १५ जणांच्या संघात त्याला निवडले गेले. ११ जून २०१६ रोजी झिम्बाब्वे विरूद्ध हरारे स्पोर्टस् क्लब मैदानावर त्याने एकदिवसीय पदार्पण केले. 
दुसर्‍या सामन्यात, चहलने अवघ्या २५ धावांत ३ गडी बाद करून संघाच्या विजयात हातभार लावला. दुसर्‍या षटकात त्याने १०९ कि.मी. प्रति तास च्या वेगाने चेंडू टाकला होता. त्याच्या गोलंदाजीतील कामगिरीमुळे त्याला पहिला आंतरराष्ट्रीय सामनावीराचा पुरस्कार मिळला.
१८ जून २०१६ रोजी त्याने हरारे स्पोर्ट्स क्लबवर झिम्बाब्वे विरूद्ध आंतरराष्ट्रीय टी२० पदार्पण केले.

२ कैफ •३ पुजारा •९ कार्थिक •१२ पोमर्सबाच •१४ अगरवाल •१८ कोहली •३२ तिवारी •-- रोसोव •-- झोल •११ व्हेट्टोरी •४ मॅकडोनाल्ड •७ पठा •२३ दिलशान •३३३ गेल •-- भटकल •-- नायर •-- थिगराजन •१७ डी व्हिलियर्स •-- गौतम •१ पटेल •५ रहमान •८ मोहम्मद •२५ मिथुन •३४ खान •३७ अरविंद •६३ नेन्स •६७ लँगेवेल्ड्ट •८०० मुरलीधरन •-- अपन्ना •-- काझि •-- निनान •-- मोरे •प्रशिक्षक जेनिंग्स
