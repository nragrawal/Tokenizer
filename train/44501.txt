राजेश दातार हे राज्य पुरस्कार प्राप्त शास्त्रीय, उपशास्त्रीय व सुगम संगीत गायक आहेत. 
राजेश दातार यांच्या आई शास्त्रीय गायक असून दातार लहानपणापासून शास्त्रीय संगीत शिकले. त्यांनी आपले शास्त्रीय संगीताचे शिक्षण ग्वाल्हेर घराण्याचे गुरु पंडित दत्तोपंत आगाशे, पं. मनोहरपंत दाबके, पं. मधुसूदन पटवर्धन यांच्याकडे पूर्ण केले. दातार यांनी गंधर्व महाविद्यालयाच्या शास्त्रीय संगीताच्या संगीत विशारद परीक्षेमध्ये प्रथम क्रमांक प्राप्त केला. गायनाबरोबरच त्यांनी कायद्याचे शिक्षणही पूर्ण केले व पुणे विद्यापीठाची बी.एस.एल., एल.एल.बी. ही पदवी संपादन केली.



