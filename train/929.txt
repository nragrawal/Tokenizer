सोवियेत संघाचे विघटन २६ डिसेंबर, इ.स. १९९१ रोजी झाले. सुप्रीम सोवियेत ऑफ द सोवियेत युनियनच्या ठराव क्रमांक १४२-एचनुसार सोवियेत संघाचा भाग असलेल्या सोवियेत प्रजासत्ताकांना स्वातंत्र्य बहाल करण्यात आले. आदल्या दिवशी सोवियेत संघाच्या राष्ट्राध्यक्ष मिखाइल गोर्बोचेव्हने आपल्या पदाचा राजीनामा दिला व सत्ता रशियाच्या राष्ट्राध्यक्ष बोरिस येल्त्सिनकडे दिली. त्याचबरोबर सोवियेत सेना आणि अणुशस्त्र प्रक्षेपकांचे संकेतही येल्त्सिनच्या हवाली करण्यात आले.
