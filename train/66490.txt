गुणक: 20°52′N 74°35′E / 20.87°N 74.58°E / 20.87; 74.58चौगाव हे भारताच्या महाराष्ट्र राज्यातील, धुळे जिल्ह्यातल्या धुळे तालुक्यात वसलेले एक गाव आहे.
चौगाव हे महाराष्ट्र राज्य महामार्ग १० वर 20°52′N 74°35′E / 20.87°N 74.58°E / 20.87; 74.58 वरील अक्षांश रेखांशावर आहे. धुळे शहरापासून चौगाव येथे पोहचण्याकरिता राष्ट्रीय महामार्ग ६ घ्या आणि १८.७ किमी पश्चिमेकडे कुसुंबा गांवा पर्यंत जात रहा. कुसुंबा गांवात शिरल्यावर तिथून महाराष्ट्र राज्य महामार्ग १० वर दक्षिणेकडे वळा. मग तेथुन ४.९ किमी गेल्यावर महाराष्ट्र राज्य ग्रामीणमार्ग क्रमांक १३८ चा चौकात पोहचाल. मग तेथुन पश्चिमेकडे वळल्यावर चौगाव गांव ०.३ किमी अंतरावर राहते.
२००१ च्या जनगणने अनुसार, चौगावात १,९५४ पुरुष आणि १,९६५ महिला मिळून ३,९१९ लोकसंख्या होते. पुरुष आणि महिलांची लोकसंख्या ५१% आणि ४९% आहे. चौगावचा सरासरी साक्षरता दर ७०%, जो राष्ट्रीय साक्षरता दर ५९.५% पेक्षा अधिक आहे. पुरुषसाक्षरता ४०% आहे आणि महिला साक्षरता ३०% आहे. चौगाव मध्ये, केवळ १% लोकसंख्या ६ वर्ष पेक्षा कमी आहे. चौगावचा सरासरी जन्म दर १८.८४% आणि मृत्यु दर ६.०२% एवढा आहे. या गावात ९८० परिवार राहतात व गावाचे सीमा क्षेत्र के एकुण २,९११ हेक्टर एवढे पसरले आहे.
चौगाव एक कृषि अर्थव्यवस्था आहे, पारंपरिक पिके बाजरी, कापूस, भुईमूग, ज्वारी, कांदा और गहू यांचा समावेश आहे, शेतबांधावर काहीप्रमाणात नारळाची झाडे आढळतात.शेतकरी नदी व पावसाच्या पाण्यावर अवलंबून असतात. प्रगत कृषि तंत्रात सुधारीत बियाणे, ठिबक सिंचन, रासायनिक तसेच जैव खते यांचा उपयोग केला जातो आहे.मागच्या काही वर्षा पासून सिताफळ,डाळींब,पपई इत्यादीच्या रूपाने फळबागाईतीचे प्रमाण वाढत आहे.राज्याच्या आर्थिक उत्पन्न आणि खर्चात शेती अर्थव्यवस्थेचा समावेश होतो.अंदाज पत्रकीय वर्ष २००७-२००८ करिता चौगाव उत्पन्न रूपये २,२३२,१६७/- एवढे तर खर्च रूपये १,९२०,०००/- एवढा गृहीत धरला होता.
चौगावला दैनंदिन प्रशासनाकरिता ग्रामपंचायत आहे. जिल्हा पंचायत मुख्यालय आणि ब्लॉक पंचायत दोन्हीही धुळे येथे आहेत.
चौगावात कोणतीही व्यावसायिक अथवा सहकारी बँक, किंवा शेतकी/बिगर शेतकी क्रेडिट सोसायटी नाही.
चौगावात पिण्याच्या पाण्याच्या बऱ्याच सार्वजनिक नळ आणि सार्वजनिक विहिरी आहेत. पिण्याच्या पाण्यासाठी पाच विहिरी, दोन हात पंप आणि दोन वीज पंप उपलब्ध आहेत.
चौगावात एक प्राथमिक विद्यालय आणि एक माध्यमिक विद्यालय आहे. सर्व उच्च शिक्षणाकरिता गावातील विद्यार्थ्यांना नजीकच्या मोठ्या शहरात जावे लागते. 
याशिवाय चौगावात, भारत सरकारच्या, बाल कुपोषण विरोधात १९७५ मध्ये सुरू केलेल्या, बाल विकास सेवा कार्यक्रम अंतर्गत, शासन अनुदानीत ३२ माता आणि बालसंगोपन केंद्र आहेत.
चौगावात कोणत्याही वैद्यकीय सुविधा उपलब्ध नाही.
चौगावला स्वतःचे पोस्टऑफीस उपलब्ध आहे परंतु तार अथवा टेलीफोन सुविधा उपलब्ध नाही.
चौगाव गावात सिनेमा अथवा वीडियो हॉल सारखी मनोरंजन सुविधा उपलब्ध नाही.चौगाव गावात स्पोर्ट क्लब, स्टेडियम,सांस्कृतिक केंद्र इत्यादी उपलब्ध नाही.गावकरी दिवाळीच्या सणात खुल्या मैदानात पारंपारिक हेल्याची टक्कर पहाण्यास मोठ्याप्रमाणात जमा होतात.
दुधाकरिता म्हैसपालन हा शेतीस प्रमुख जोड धंदा असल्यामुळे,शेतकरी अशा टक्करीत सहभागी होतील असे हेले बाळगून त्यांच्या विशेष पोषणाची काळजी घेतात.
चौगाव गावात विविध जाती-जमातिचे लोक रहातात, त्यात प्रामूख्याने कुनबी, माळी, सुतार, गवळी, भिल, कोळी, शिंपी, हरिजन, इत्यादी आहेत.
चौगावात रेल्वेस्थानक उपलब्ध नाही परंतु, सर्वाधिक जवळचे रेल्वेस्थानक २० किमी अंतरावर धुळे शहरात उपलब्ध आहे.
चौगाव हे धुळे, कुसुंबा आणि मालेगांव येथून येजा करणाऱ्या महाराष्ट्र राज्य परिवहन महामंडळ अथवा एस.टि. बसेसने जोडले गेले आहे.
चौगावात विमानतळ उपलब्ध नाही परंतु, सर्वाधिक जवळचे विमानतळ धुळे शहरात उपलब्ध आहे.
