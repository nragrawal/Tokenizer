
"नूतन वर्ष संध्या" हा एक सामाजिक स्नेहमेळावा स्वरूपाचा कार्यक्रम जगभरात साजरा केला जातो.
ग्रेगोरियन कालगणनेचा शेवटचा दिवस ३१ डिसेंबर हा मानला जातो. १ जानेवारीला नवे ग्रेगोरीयन वर्ष सुरु होते. नव्या वर्षाच्या स्वागतासाठी ३१ डिसेंबर च्या संध्याकाळी जगभरात जल्लोष साजरा केला जातो.ख्रिस्ती धर्मातील नाताळ उत्सवाचा हा सातवा दिवस मानला जातो. जगभरात साजरा होणारा हा दिवस भारतातही उत्साहाने साजरा करण्याची प्रथा सुरु झालेला दिसून येते.या संध्याकाळी समूहाने लोक एकत्र येऊन खाणे, पेय पिणे, नृत्य करणे, संगीताचे कार्यक्रम,मनोरंजनाचे खेळ खेळणे अशा कार्यक्रमांचा आनंद घेतात.
