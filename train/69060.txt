
गुणक: 9°48′N 78°06′E / 9.8°N 78.10°E / 9.8; 78.10मदुराई, किंवा स्थानिक भाषेत मदुरै-मदुराई किंवा अनेकदा कूडल ह्या नावाने प्रसिद्ध असणारे शहर. भारताच्या तमिळनाडू राज्यातील एक शहर आहे, तसेच मदुरा हे भारतीय उपखंडातील सर्वात जुने मानववस्ती असलेले ऐतिहासिक नगर म्हणून देखील ओळखले जाते. हे शहर मदुराई जिल्ह्याचे प्रशासकीय केंद्र असून तमिळनाडूतील ते तिसरे मोठे शहर आहे. या शहरास सुमारे २५०० वर्षांचा इतिहास आहे.
मदुरा हे वैगई ह्या नदीच्या काठी वसले आहे. मदुरेला देवळांचे महानगर असे संबोधले जाते. तसेच ते तमिळनाडू राज्याची सांस्कृतिक राजधानी म्हणूनही प्रसिद्ध आहे. या शहराला मोगर्‍याचे नगर, तुंग मानगर, पूर्वेकडील अथेन्स अशा नावांनीही ओळखले जाते.
मदुरा शहरात प्रामुख्याने तमिळ भाषा बोलली जाते. या तमिळ बोलीला विशेष महत्त्व आहे. इथली तमिळ ही कोंग तमिळ, नेल्लै तमिळ, रामनाड तमिळ आणि चेन्नै तमिळ ह्या बोलींपेक्षा वेगळी आणि वैशिष्ट्यपूर्ण आहे. इथल्या तमिळ बोलीला तमिळनाडू राज्यात प्रमाण मानण्यात आले आहे. शहरात तमिळ सोबतच इंग्लिश भाषा, तेलुगू, गुजराती व उर्दुू या भाषा काही प्रमाणात बोलल्या जातात. परंतु सर्वच भाषांवर तमिळचा प्रभाव दिसुून येतो.
भगवान शंकर व पार्वती यांचे हे एक सुरेख असे धार्मिक स्थळ असून ते मीनाक्षी देवीच्या नावाने ओळखले जाते. मदुरा नगराची बांधणी ही प्रामुख्याने मीनाक्षी मंदिराच्या आजूबाजूने झाली आहे. एके काळी संपूर्ण नगराच्या मध्यस्थानी मीनाक्षी-सुंदरेश्वराचे देऊळ दिसत असे. हे मंदिर गोपुरम शैलीतील असून मंदिराला एकूण १४ गोपुरे आहेत. स्थापत्याचा उत्कृष्ट नमुना असलेले हे देऊळ देशातील देवीच्या प्रमुख शक्तिपीठांपैकी एक आहे. हे १६व्या शतकातील बांधकाम असून, त्याचे क्षेत्रफळ ६५ हजार चौरस मीटर इतके आहे. हजार खांबाचा मंडप हे इथल्या प्रमुख आकर्षणांपैकी एक आहे. मंदिरातील विशेष कोरीवकाम व चित्रकला हे खास आकर्षण आहे.
मदुरा नगराच्या केंद्रस्थानी असणारे हे भगवान विष्णूंचे एक अतिशय सुंदर देऊळ आहे. इथे विष्णू "अळगर" ह्या नावाने ओळखले जातात. सुबक सुंदर कोरीवकाम, उत्सवाचा हत्ती आणि 'मरकतवल्ली' लक्ष्मी स्थान हे अतिशय प्रेक्षणीय आहेत्.हे विष्णूच्या १०८ दिव्यदेशम् अशा पवित्र स्थानांपैकी एक आहे. हे देऊळदेखील अतिशय प्राचीन असून हजारो भक्तगणांची येथे नेहमीच दाटी असते.
मदुराई मंदिराचे एक दृश्य
मदुराई मंदिराचे एक दृश्य - समोरुन वरचा फोटो
मदुराई मंदिरातील एक शिल्प
मदुराई मंदिरातील एक शिल्प - १
मदुराई मंदिराचे गोपूर
मदुराई मंदिराचे पूर्वी प्रवेशद्वार
मदुराई मंदिरातील अनेकखांबी हॉल
मदुराई मंदिरातील अनेकखांबी हॉल -आतील दृश्य
मदुराई मंदिरातील अनेकखांबी हॉल - अजून एक दृश्य
मदुराई मंदिरातील अनेकखांबी हॉल - आतील दृश्य
मदुराई मंदिरातील शिल्पकला - १
मदुराई मंदिरातील शिल्पकला -२
मदुराई मंदिरातील शिल्पकला - ३
मदुराई मंदिरातील शिल्पकला - ४
मदुराई मंदिरातील शिल्पकला - ५
मदुराई मंदिरातील शिल्पकला - ६
मदुराई मंदिरात यात्रेकरुला आशिर्वाद देतांना एक गजराज
