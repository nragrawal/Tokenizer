
कमल देसाई या मुंबईतील समाजसेविका नेत्या व गोरेगावच्या माजी आमदार होत्या. कमल देसाई या महागाई प्रतिकार महिला आंदोलनाच्या आघाडीच्या नेत्या आणि गोरेगावातील समाजवादी चळवळीच्या कार्यकर्त्या होत्या. अहिल्याबाई रांगणेकर, कमल देसाई आणि मृणाल गोरे या महाराष्ट्रातील, विशेषतः मुंबईतील समाजकारणात आणि राजकारणामध्ये काम करणाऱ्या आघाडीच्या स्त्रिया होत्या. 
देसाई यांना छबूताई असे टोपणनावा होते. त्या इंदिरा गांधींनी देशावर लादलेल्या आणीबाणीच्या काळात तुरुंगात होत्या. गोरगरीबांच्या हक्कांसाठी त्यांनी अनेक आंदोलने केली. त्यांनी मृणाल गोरे यांच्याबरोबर अनेक आंदोलनांत भाग घेतला होता. गोरे आणि देसाई या अनुक्रमे 'लाटणे आणि हंडेवाल्या बाई' म्हणून ओळखल्या जात.
