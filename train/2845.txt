डिस्नी चॅनल ही अमेरिकेतील केबल व उपग्रहीय प्रक्षेपणावर चालणारी दूरचित्रवाहिनी आहे. या दूरचित्रवाहिनीची मालकी द वॉल्ट डिस्नी कंपनीच्या डिज्नी-एबीसी टेलेव्हिजन ग्रुप या विभागाकडे आहे. १८ एप्रिल, इ.स. १९८३ रोजी या वाहिनीचे उद्घाटन झाले. प्रामुख्याने लहान मुलांसाठी व पूर्ण कुटुंबासाठी मनोरंजनपर कार्यक्रम निर्मिणारी ही वाहिनी जगभरात १६० देशांत व ३० भाषांत कार्यक्रम चालवते .

