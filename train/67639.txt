आबा गोविंदा महाजन हे महाराष्ट्र सरकारच्या महसूल खात्यात अधिकारी आहेत. ते मराठी भाषेतील एक लेखकही आहेत. प्रामुख्याने बालसाहित्यासाठी त्यांची ख्याती आहे. त्यांची १३ पुस्तके व ८ पोस्टरकविता प्रकाशित झाल्या आहेत. त्यांना महाराष्ट्र राज्य शासनाचे ३ पुरस्कार मिळाले आहेत
आबा महाजन यांचे बालकथा. बालकादंबरी, बालकविता, बालनाट्य व मुलांसाठी ललित लेखन असे बालसाहित्यातल्या सर्व प्रकारांचे लेखन प्रकाशित आहे.
'मन्हा मामाना गावले जाऊ 'हा महाराष्ट्रातील पहिली अहिराणी बालकविता त्यांच्या नावावर आहे. 
त्यांचा 'मन्हा गावले' हा दुसरा संपूर्ण अहिराणी बालकविता संग्रह असून हा कवितासंग्रह नांदेड विद्यापीठात एम ए च्या अभ्यासक्रमात समाविष्ट आहे. अहिराणी व मराठी असा द्वैभाषिक प्रयोग या पुस्तकात केला आहे.
त्यांच्या अनेक कथा/कविता इतर भाषांत अनुवादित झाल्या असून त्यांपैकी काहींचा पाठ्य पुस्तकांत, विद्यापीठ अभ्यासक्रमांत समावेश झाला आहे. 



