इंग्लंडमध्ये होणार्‍या २०१७ महिला क्रिकेट विश्वचषक स्पर्धेत आठ संघ सहभागी होतील. २०१४-१६ आयसीसी महिला चँपियनशिपमधील सर्वोत्कृष्ट चार संघ आपोआप पात्र होतील, तर इतर चार स्थानांसाठी २०१७ महिला क्रिकेट विश्वचषक पात्रता स्पर्धेत दहा संघ लढत देतील.
२०१४-१६ आयसीसी महिला चँपियनशिप स्पर्धेतील आठपैकी अव्वल चार संघ २०१७ विश्वचषकासाठी आपोआप पात्र ठरतील आणि शेवटचे चार संघ २०१७ विश्वचषक पात्रता स्पर्धेमध्ये खेळतील.
आफ्रिका प्रादेशिक पात्रता स्पर्धा २३ ते २६ एप्रिल २०१६ दरम्यान हरारे, झिम्बाब्वे येथे पार पडली. ज्यामध्ये चार संघांदरम्यान एकूण १२ टी२० सामने खेळवले गेले. स्पर्धेमध्ये सर्वच्या सर्व सहा सामन्यांमध्ये अजिंक्य राहून झिम्बाब्वेचा संघ विजेता ठरला.
खेळ आणि व्यवस्थापनामधील २०१३ मध्ये, आयसीसीने जाहीर केले की २०१७ विश्वचषकासाठी अमेरिकेत प्रादेशिक पात्रता स्पर्धा होणार नाहीत. खेळ आणि व्यवस्थापनामधील वाईट गुणवत्ता पाहून हा निर्णय घेण्यात आला. आयसीसी महिला चँपियनशीप मधचा सभासद असल्याने आयसीसी अमेरिकामधील फक्त वेस्ट इंडीज महिला क्रिकेट संघ हा एकमेव संघ विश्वचषक पात्रता स्पर्धेत सहभागी होवू शकला.
आशिया प्रादेशिक पात्रता स्पर्धा ९-१५ ऑक्टोबर २०१६ दरम्यान हाँग काँग येथे खेळवली गेली. सामने मिशन रोड मैदान, काऊलून क्रिकेट क्लब, आणि हाँग काँग क्रिकेट क्लब ह्या ठिकाणी खेळवले गेले. स्पर्धेत चार संघांनी भाग घेतला, आणि २०-षटकांचे सामने खेळवले गेले.
पूर्व आशिया-पॅसिफिक प्रादेशिक पात्रता स्पर्धा १५ ते २२ जुलै २०१६ दरम्यान आपिया, सामोआ येथे खेळवली गेली, ज्यामध्ये तीन संघ सहभागी झाले होते. पापुआ न्यु गिनीचा संघ विजेता ठरला. ते त्यांच्या चारही सामन्यांत अजिंक्य राहिले.
युरोप प्रादेशिक पात्रता स्पर्धा १२–१५ जुलै २०१६ दरम्यान साऊथएण्ड-ऑन-सी, इसेक्स, इंग्लंड, येथे पार पडली. ह्या स्पर्धेमध्ये केवळ दोन संघ सहभागी झाले. ज्यामध्ये स्कॉटलंडने नेदरलँड्सला सर्व तिन्ही सामन्यात पराभूत केले.
२०१७ महिला क्रिकेट विश्वचषक पात्रता स्पर्धा कोलंबो, श्रीलंका येथे फेब्रुवारी २०१७ मध्ये खेळवली जाईल.
