१९९९ साली बीजासमान अंकुरलेल्या या समर्थ करंडक एकांकिका स्पर्धेचे आता वटवृक्षात रूपांतर झाले आहे. अखिल भारतीय मराठी नाट्य परिषद शाखा सातारा यांचे विद्यमाने आयोजित 'समर्थ करंडक एकांकिका' या स्पर्धेने २०१९ साली आपल्या १६ व्या वर्षात पदार्पण केले.
स्वरूप- 
१. सदर स्पर्धा ही एकांकिका स्पर्धा असून यामध्ये एकांकिका सादर करणारे कोणतेही संघ सहभागी होऊ शकतात.
२. सदर स्पर्धा हे खुली असून यामध्ये कोणत्याही वयोगटातील कलाकार त्यांच्या संघ आंतर्गत सहभागी होऊ शकतात.
३. या स्पर्धेची विशेष बाब म्हणजे, सदर स्पर्धा संयोजनांमध्ये कोणत्याही राजकीय किंवा आर्थिक हेतू साधणाऱ्या व्यक्तींचा समावेश नसून रंगकर्मींनी रंगकर्मींसाठी चालवलेला उपक्रम असून महाराष्ट्र आणि महाराष्ट्राबाहेरील स्पर्धकांनी नावाजलेली हे स्पर्धा आहे.
४. त्याच प्रमाणे बाहेरगावाहून येणाऱ्या संघातील कलाकारांच्या परगावी येणाऱ्या अडचणी लक्षात घेता अखिल भारतीय मराठी नाट्य परिषद शाखा सातारा यांनी संघातील कलाकार, तंत्रज्ञ व इतर कलाकारांसाठी एक वेळच्या जेवणाची व्यवस्था मोफत केली जाते.
५. सदर स्पर्धेच्या प्रवेशासाठी आकारण्यात येणारे शुल्क अगदी माफक आहे.
६. परगावच्या संघातील कलाकारांची अडचण व बक्षीस समारंभास उपस्थित राहणे या गोष्टी लक्षात घेता स्पर्धेचा शेवटचा दिवस हा फक्त परगावच्या संघांसाठी राखून ठेवण्यात येतो.
७. स्पर्धेत सहभागी होणाऱ्या प्रत्येक संघाला या स्पर्धेची आठवण म्हणून 'सहभाग स्मृतिचिन्ह' देऊन गौरवण्यात येतं.
८. परगावहून येणाऱ्या कलाकारांना शक्य तितके स्थानिक सहकार्य दिले जाते.
९. सदर स्पर्धेसाठी निवडण्यात येणारे परीक्षक हे अनुभवी रंगकर्मी व नाटकाबाबत किंवा नाट्य क्षेत्राबाबतचे जाणकार असतात. निपक्षपातीपणाचे कर्तव्य अतिशय जबाबदारपणे बजावतात.
१०. सदर स्पर्धा हे साधारणपणे डिसेंबर अथवा जानेवारी महिन्यात घेण्यात येते.
११. विजेत्यांना बक्षीस स्वरूपात मिळणारी आर्थिक रक्कम तुलनेने कमी असून देखील रंगकर्मींचा या स्पर्धेकडे फार मोठ्या प्रमाणात कल राहिलेला आहे आणि त्यांच्या विश्वासाच्या बळावरच ही स्पर्धा अल्पावधीत महाराष्ट्रातील एक मानाची स्पर्धा म्हणून गौरवण्यात येऊ लागली आहे.
१२. या स्पर्धेमध्ये आपली कला सादर करून बऱ्याच कलाकारांचा आत्मविश्वास वाढला आणि नंतर त्यांनी मराठी नाट्यसृष्टी आणि चित्रपटसृष्टी यामध्ये देखील आपला जम बसवला आहे.
अधिक माहितीसाठी संपर्क :-
राजेश मोरे 
 अखिल भारतीय मराठी नाट्य परिषद शाखा सातारा. 
९८२२७६५६०१
९७६२६३८००१ 
८४८३८१०००१
