
नवीन सदस्यांना मार्गदर्शनहा साचा अशुद्धलेखन, अविश्वकोशीय मजकूर अथवा मजकुरात अविश्वकोशीय लेखनशैली व विना-संदर्भ लेखन आढळल्यास वापरला जातो. कृपया या संबंधीची चर्चा चर्चापानावर पहावी. 
सोलापूर हे दक्षिण महाराष्ट्रातील एक शहर आहे. ब्रिटिशांच्या इतिहासात सोलापूरची जास्तीची ओळख सैन्याने पुकारलेल्या मार्शल लाॅमुळे झाली. 
सोलाापूरला १९२० मध्ये कामगारांनी ब्रिटिश साम्राज्यशाहीच्या विरोधात पुकारलेला संप हा पहिला संप समजला जातो. यानंतर १९३०मध्ये सोलापूरकरांनी सविनय कायदेभंगाच्या चळवळीत भाग घेतला होता. त्यावेळी दारुबंदीचा प्रचार करण्यासाठी मोर्चा काढण्यात आला होता. यामध्ये शंकर शिवदारे हा तरुण तिरंगा हातात घेऊन धावला होता. त्यामुळे ब्रिटिशांनी गोळीबार करून त्याचा प्राण घेतला. त्याच्या हौतात्म्यामुळे सोलापूरकर पेटून उठले. त्यांचे बंड शमवण्यासाठी तत्कालीन कलेक्टर नाईट याने जमावांवर अमानुष गोळीबार केला तो दिवस होता ८,९ मे, १९३०. गोळीबारात अनेकांना प्राणांना मुकावे लागले. यामुळेच .९,१०,११ मे, १९३० असे तीन दिवस मोठे आंदोलन करत सोलापूरकरांनी ब्रिटिश राजवट झिडकारली. अशा प्रकारे सोलापूरने तीन दिवस स्वातंत्र्य अनुभवले. 
यामुळे खवलेल्या सरकारने अब्दुल कुर्बान हुसेन, माल्लापा धनशेट्टी, किसान सारडा, जगन्नाथ शिंदे या चार तरुणांना फाशीची शिक्षा दिली. सोलापूरचे हे युवक दि. १२ जानेवारी, १९३१ रोजी धीरोदात्तपणे फासावर चढले. या प्रेरणादायी क्रांतिपर्वामुळेच सोलापूरला हुतात्म्यांचे शहर म्हटले जाते. पुतळ्यांच्या माध्यमातून आज या हुतात्म्यांची स्मृती सोलापुरात जतन झाली आहे.
आजही १२ जानेवारी हा दिवस सोलापूरकर हुतात्मा दिन म्हणून पाळतात.
