गुणक: 18°24′10″N 75°11′55″E / 18.40278°N 75.19861°E / 18.40278; 75.19861

करमाळा हा भारताच्या महाराष्ट्र राज्यातील सोलापूर जिल्ह्याचा एक तालुका आहे. करमाळा गाव हे त्या तालुक्याचे ठिकाण आहे.
करमाळा हे कमालादेवीच्या मंदिरासाठी प्रसिद्ध आहे. हे मंदिर राऊराजे निंबाळकर यांनी इ.स. १७२७ साली बांधले. या देवीस तुळजापूरच्या तुळजा भवानीचा अवतार मानले जाते. या मंदिरात ९६ या अंकाचे खूप महत्त्व आहे. हेमाडपंती स्थापत्यशैलीने बांधलेल्या या मंदिराचे एक प्रवेशद्वार आग्नेय दिशेला तर दुसरे उत्तर दिशेला आहे. या मंदिराचे वैशिष्ट्य म्हणजे यास ९६ खांब व ९६ खिडक्या आहेत. मंदिरात ९६ चित्रे आहेत व मंदिरातील विहिरीस ९६ पायऱ्या आहेत. येथे नवरात्रीचा सण खूप भक्तिभावाने साजरा केला जातो. कार्तिक महिन्याच्या पौर्णिमेपासून चतुर्थीपर्यंत येथे वार्षिक यात्रा असते.
या तालुक्यातून भीमा नदी गेली आहे.त्यामूळे नदीकडचा भाग बागायत आहे.या भागात ऊसाची जास्त लागवड केली जाते.तसेच या तालुक्यातून रेल्वेमार्ग जातो.
करमाळा तालुक्यातील काही गावे : बाळेवाडी,वीट,अंजनडोह, कामोणे, कुंभेज, केम, कोंढेज, गुळसडी, खडकी, खडकेवाडी, जेऊर, तरटगाव,, पांगरे, पांडे, पुनवर, भोसे, मांगी, वरकटणे, शेलगाव, सर्पडोह, साडे, सालसे, मोरवड, 
निंभोरे, जेऊरवाडी, कोंढेज, मलवडी, पाथुर्डी, कंदर, बिटरगाव, गुळसडी, शेटफळ, पांडे, हिसरे, फिसरे, सातोली, वडशिवणे, ढोकरी, वांगी-1 ते 4, उमरड, वाशिंबे, केत्तुर, पोमलवाडी, खडकेवाडी,केडगांव, लव्हे


