
पहिला उंबेर्तो  हा इटलीचा राजा होता. ९ जानेवारी, इ.स. १८७८ ते मृत्यूपर्यंत तो अधिकारारूढ होता. दुसरा वित्तोरियो इमानुएले याचा पुत्र असलेला पहिला उंबेर्तो इटलीतील तत्कालीन डाव्या विचारसरणीच्या, अराजकतावादी गटांमध्ये अतिशय अप्रिय होता. मिलान येथे झालेल्या बावा बेक्कारिस हत्याकांडाचे त्याने समर्थन केल्यानंतर त्याला विरोधकांच्या प्रखर टीकेला व कडवटपणाला तोंड द्यावे लागले. या घटनेनंतर दोनच वर्षांनी गाएतानो ब्रेस्ची नावाच्या अराजकतावाद्याने त्याची हत्या केली.
