शीला दीक्षित या भारतीय राजकारणी असून भारताच्या दिल्ली राज्याच्या माजी मुख्यमंत्री आहेत. त्या भारतीय राष्ट्रीय काँग्रेस पक्षाच्या सदस्य आहेत. इ.स. १९९८ सालापासून तीन वेळा त्या दिल्लीच्या मुख्यमंत्रिपदावर निवडून आल्या व त्यांनी एकूण १५ वर्षे मुख्यमंत्रीपद सांभाळले. परंतु २०१३ दिल्ली विधानसभा निवडणूकीमध्ये आम आदमी पार्टीच्या अरविंद केजरीवालनी दीक्षित ह्यांना नवी दिल्ली विधानसभा मतदारसंघामध्ये पराभूत केले.
ह्याआधी इ.स. १९८४ सालातील लोकसभा निवडणुकांमध्ये उत्तर प्रदेश राज्यातील कनोज लोकसभा मतदारसंघातून त्या लोकसभेवर निवडून गेल्या.
