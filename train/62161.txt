किलोग्रॅम हे वजनाचे एकक आहे. एका किलोग्रॅमचे एक हजार ग्रॅम होतात. याचे एस.आय. संक्षिप्त नाम kg आहे.
जगभर ब्रिटिशांचे साम्राज्य असण्याच्या काळात त्यांनी इंग्लंडमध्ये चालत असलेली वजनमापाची पद्धत, त्यांचे राज्य असलेल्या प्रत्येक देशात सुरू केली. या पद्धतीला एफ.पी.एस. पद्धत म्हणतात. पुढे फ्रान्सने दशमानपद्धतीचा वापर सुरू केल्यावर जगभरात वैज्ञानिक मापनांसाठी सी.जी.एस. ही पद्धत सुरू झाली. यांतली सेंटिमीटर आणि ग्रॅम ही मूल एकके फार लहान असल्यामुळे मोजमापांचे आकडे फार मोठे असायचे. त्यामुळे दशमानपद्धतीतच किंचित सुधारणा करून मोजमापनाची एस.आय. नावाची आंतराराष्ट्रीय मापन पद्धत लागू करण्यात आली. या आंतरराष्ट्रीय मापन पद्धतीनुसार, सी.जी.एस. पद्धतीऐवजी एम.के.एस. ही लांबी-वस्तुमान-काळ मोजण्याची नवी मूल एकके वापरात आली. 
या आंतरराष्ट्रीय मापन पद्धतीसाठी, इरिडियम व प्लॅटिनियम यांच्या मिश्र धातूपासून बनलेल्या आणि फ्रान्समध्ये ठेवलेल्या एका विशिष्ट ठोकळ्याच्या वस्तुमानाला एक किलोग्रॅम असे म्हणतात..1



