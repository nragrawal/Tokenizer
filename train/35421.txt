
निखिल रत्‍नपारखी हे एक मराठी नाट्यलेखक, दिग्दर्शक, नेपथ्यकार आणि अभिनेते आहेत. टॉम आणि जेरी हे त्यांनी लिहिलेल्या पहिल्या नाटकाचे नाव. या नाटकाचा पहिला प्रयोग पुण्यातल्या बालगंधर्व रंगमंदिरात १० ऑगस्ट २०१३ रोजी झाला. 
निखिल रत्‍नपारखी हे मूळचे पुण्याचे आहेत. त्यांनी प्राथमिक शाळेत सर्वप्रथम नाटकात काम केले. त्यानंतर कॉलेजला असताना रत्‍नपारखींनी पुरुषोत्तम करंडक स्पर्धेतही नाटके केली. त्यांच्या गटाने १९९३ साली केशवराव दाते पुरस्कार जिंकला होता. पुढे ते समन्वय संस्थेतर्फेही पुण्यात नाटके करू लागले.
निखिल रत्‍नपारखी यांनी सुरुवातीला मुंबईत जाहिरातीच्या क्षेत्रात कमर्शियल आर्टिस्ट म्हणून काम केले. पुढे ते जाहिरातींमध्ये व्यक्तिशः भूमिका करू लागले. आता ते जाहिराती, सिनेमा, दूरचित्रवाणी मालिका तसेच व्यावसायिक रंगभूमीवरही काम करतात
