पुणे महानगर परिवहन महामंडळ लिमिटेड ही पुणे महानगरपालिकेची आणि पिंपरी चिंचवड महानगरपालिकेची सार्वजनिक वाहतूक व्यवस्था आहे. पुणे महानगर परिसराला बससेवा पुरवणाऱ्या ह्या संस्थेची स्थापना १९ ऑक्टोबर २००७ रोजी पुणे शहरामधील पुणे महानगर परिवहन व पिंपरी चिंचवड शहरामधील पिंपरी चिंचवड महानगर परिवहन ह्या दोन परिवहन कंपन्यांच्या एकत्रीकरणामधून झाली.
पी.एम.पी.एम.एल. च्या १३००हून अधिक बसगाड्यांच्या दररोज सुमारे १९,००० फे-या होतात.
सध्या पी.एम.पी.एम.एल.च्या बस सेवेचे ३६५ मार्ग व ३२७८ थांबे असून दररोज सुमारे ८ लाख प्रवासी ही सेवा वापरतात. पुण्यामधील स्वारगेट येथे पी.एम.पी.एम.एल.चे मुख्यालय आहे.
.
स्वारगेट, शिवाजीनगर, पुणे रेल्वे स्थानक, पुणे मनपा, कात्रज, निगडी 
मार्ग क्र.२ 
 कात्रज ते शिवाजीनगर
 शिवाजीनगर ते कात्रज
मार्ग क्र.२४ 
 कात्रज ते पुणे स्थानक
 पुणे स्थानक ते कात्रज
मार्ग क्र.१८४अ 
 स्वारगेट ते हडपसर
 हडपसर ते स्वारगेट
मार्ग क्र.२०३ 
 हडपसर ते पुणे स्थानक
 पुणे स्थानक ते हडपसर
पर्यटकांकरिता पुणे दर्शन बस सेवादेखील उपलब्ध आहे. या सेवेद्वारे २५ किलोमीटरच्या मार्गात एकूण १६ स्थळांना भेट दिली जाते तसेच ३ ठिकाणांचे बाह्यदर्शन केले जाते.  
बाह्यदर्शन
या सेवेसाठी २ वातानूकुलित बस उपलब्ध असून डेक्कन आणि पुणे रेल्वे स्थानक येथून प्रत्येकी १ बस मार्गस्थ होते.  
सदर बस सकाळी ८ वाजून ४५ मिनिटांनी मार्गस्थ होते आणि सायंकाळी अंदाजे ५ वाजेपर्यंत परत येते.  
या बस सेवेसाठी प्रति प्रवासी रु. ५००/- भाडे आकारले जाते. डेक्कन व पुणे रेल्वे स्थानक येथील पी.एम.पी.एम.एल. बस थांब्यांवर या बसचे आरक्षण मिळते तसेच पी.एम.पी.एम.एल. संकेतस्थळावर देखील क्रेडिट कार्ड / डेबिट कार्ड / नेट बँकिंग वापरुन आरक्षण करता येते. संकेतस्थळावर आरक्षण केल्यास पॅन कार्ड / मतदार ओळखपत्र / आधार कार्ड / पारपत्र / वाहन परवाना यातील एक ओळखपत्र प्रवासात सोबत असणे आवश्यक आहे. संकेतस्थळावर आदल्या दिवशी मध्यरात्री १२ वाजेपर्यंत आरक्षण उपलब्ध असते तर डेक्कन आणि पुणे रेल्वे स्थानक येथे सकाळी ८.३० वाजेपर्यंत आरक्षण करता येते. 
पी.एम.पी.एम.एल. कडून चालविण्यात येणा-या जलद बस सेवेस इंद्रधनुष्य बस सेवा असे नाव देण्यात आले आहे. 
इंद्रधनुष्य जलद बस सेवेचे मार्ग:
वातानूकुलित बस सेवा खालील मार्गांवर उपलब्ध आहे:
१. कात्रज ते निगडी
२. पुणे विमानतळ ते हिंजवडी
१ दिवसीय पास : रु. ७०/- 
२. मासिक पास : रु. १४००/- 
