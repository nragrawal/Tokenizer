हा भारतीय फलज्योतिषातील ग्रह आहे. कुंडलीमध्ये याचे स्थान महत्त्वाचे आहे.पत्रिकेतील गुरू
गुरू हा एक शुभ ग्रह असून शिक्षण, संतती, भाग्य ह्याचा कारक आहे. गुरू हा सद्सदविवेक बुद्धी देतो. गुरू कोणत्याही गोष्टीचा खोलवर आणि व्यापक व सकारात्मक विचार करायला शिकवतो . कोणत्यही गोष्टीचा मोठ्या प्रमाणावर व अगदी मुळापासून विचार करण्याची क्षमता गुरू मुळे मिळते. गुरू हा प्रपंचाचा कारक ग्रह आहे. गुरू चांगल्या पद्धतीने व सचोटीने प्रपंच करायला लावतो. गुरू हा अध्यात्मिक प्रगतीचा पण कारक ग्रह आहे. हा ग्रह समाजात मान मिळवून देणारा आहे. सत्कर्म करण्यासाठी आपल्याला कायम प्रेरित करणारा ग्रह आहे. अध्यात्मिक पिंड असणाऱ्या लोकांच्या पत्रिकेत गुरूचा प्रभाव दिसून येतो. गुरु माणसाला त्याग शिकवतो .
संतती विषयक प्रश्नाचा विचार करताना पण पत्रिकेत पंचम स्थान, पंचमेश ह्या बरोबरच संतती कारक गुरू ला खूप महत्व आहे. तसेच शिक्षणाचा विचार करताना पण गुरू बघावा लागतो. 
पत्रिकेतील वक्री ग्रह किंवा स्तंभी गुरू शी जर पापग्रहांचे कुयोग असतील तर गुरु ज्या स्थानाचा भावेश आहे त्याचे किंवा संतती किंवा शिक्षण ह्या दृष्टीने चांगली फळे मिळत नाहीत.
गुरूची दृष्टी शुभ असते . गुरू स्वत: च्य स्थानापासून ५, ७, ९ ह्या स्थानाला बघत असतो म्हणजे त्या स्थानांवर व त्या स्थानातील ग्रहांवर गुरूची दृष्टी असते . उदा. समजा गुरू तृतीय स्थानात आहे तर ची दृष्टी तृतीयापासून ५,७,९ म्हणजे सप्तम,नवम व लाभ स्थानांवर व त्या स्थानात असणाऱ्या ग्रहांवर असेल .
कर्क राशीत गुरु उच्चीचा मानतात मकर राशीत गुरु निचीचा व कन्येत गुरु निर्बली मानतात .ज्योतिषाप्रमाणे याची माहिती खालील प्रमाणे आहे.
 लग्न · मंगळ · रवि · शनि · गुरू · शुक्र · चंद्र · राहू · केतू · बुध · नेपच्यून · हर्षल · प्लुटो
 मेष रास · वृषभ रास · मिथुन रास · कर्क रास · सिंह रास · कन्या रास · तूळ रास · वृश्चिक रास · धनु रास · मकर रास · कुंभ रास · मीन रास
