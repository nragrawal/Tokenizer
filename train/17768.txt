कारण: प्रताधिकार भंग http://mr.vikaspedia.in/education/apala-jag/91c93e91792493f915-92a94d93093893f92794d926-93594d92f91594d924940/92c94791f940-93593f93294d92f92e94d91d
विकिपीडिया नवीन लेखकांना प्रोत्साहन देत असतो. पान काढण्याची सूचना लावण्याचे कारण प्रत्येक वेळेस शक्य नसले तरी, शक्य तेव्हढ्या वेळा सदस्यास त्यांच्या चर्चा पानावर सूचीत करावे. असे करण्याने नवे सदस्य दिर्घकाळ पर्यंत विकिपीडिया सोबत रहाण्यास मदत होते. शिवाय गैरसमजातून वाद निर्माण होणे, नाराजीतून उत्पात प्रसंग अशा बाबी कमी होण्यास मदत होते.


नवीन सदस्यांना मार्गदर्शनहा साचा अशुद्धलेखन, अविश्वकोशीय मजकूर अथवा मजकुरात अविश्वकोशीय लेखनशैली व विना-संदर्भ लेखन आढळल्यास वापरला जातो. कृपया या संबंधीची चर्चा चर्चापानावर पहावी. 
ग्रेट ब्रिटनमधील शांतता चळवळीची धडाडीची आयरिश कार्यकर्ता व शांतता नोबेल पारितोषिकाची सहमानकरी. तिचे मूळ नाव एलिझाबेथ. तिचा जन्म उत्तर आयर्लंडमधील बेलफास्ट शहरी एका मध्यमवर्गीय कुटुंबांत झाला.
बेलफास्टमधील ‘सेंट तेरेसा प्रायमरी स्कूल’ मधून शिक्षण घेऊन तिने एका सार्वजनिक कार्यालयात स्वागतिकेची नोकरी धरली. ऐन तारूण्यात तिचा प्रथम विवाह राल्फ विल्यम्झ याच्याबरोबर झाला . त्यांना एक मुलगा व मुलगी झाली. १९७६ पर्यत ती संसार व घरकाम यांतच मग्ना असे. त्यानंतर उत्तर आयर्लंडमधील अशांत दहशतवादी परिस्थिती पाहून तिने मेअरीड कॉरिगनच्या मदतीने ‘कम्यूनिटी ऑफ पीस पीपल’ ही संस्था स्थापन केली. या संस्थेने उत्तर आयर्लंडमध्ये शांतता चळवळ सुरू केली. १९७६-७८ च्या दरम्यान या चळवळीने साऱ्या जगाचे लक्ष वेधून घेतले.
उत्तर आयर्लंडमध्ये १९७५ पासून घातपाती दंगलींना प्रारंभ झाला आणि पुढे सप्टेंबर १९७६ मध्ये तेथील परिस्थिती अधिकच चिघळली. प्रॉटेस्टंट पंथीयांनी आणि समाजकंटकांनी खून, मारामाऱ्या, जाळपोळ, दहशतयामार्गानी सामान्य व्यक्तींचे दैनंदिन जीवन उद्‌ध्वस्त करून टाकले. यात सुरक्षा दलाचीही अपरिमित हानी झाली. ही परिस्थिती तत्कालीन मुख्यमंत्री फॉक्‌नर यांच्या आवाक्याबाहेर गेल्याने त्यांनी आपल्या पदाचा राजीनामा दिला.

अशा परिस्थितीत शांतता प्रस्थापित करण्याचे धाडसी काम विल्यम्झ बेटी व तिची कार्यकर्ती मैत्रीण मेअरीड कॉरिगन यांनी अंगीकारले . त्या दोघी रोमन कॅथलिक असून, त्यांनी प्रथम रोमन कॅथलिक स्त्रियांना एकत्र येण्याचे आवाहन केले आमि अहिंसक व शांततामय मार्गाने कॅथलिक फॉल्स रोड व शांकिल भागांतून सलग तीन शनिवारी मिरवणुका काढल्या.

नोबेल पारितोषिकाव्यतिरिक्त बेटी विल्यम्झ व मेअरीड कॉरिगन या दोघींनाही शांतता प्रस्थापित करण्यासाठी विशेष धाडस दाखविल्याबद्दल बर्लिन येथील आंतरराष्ट्रीय मानवी हक्क संघाचे ‘कार्ल फोन ओसिएट्स्की’ पदक, तसेच सन्मान डॉक्टरेट ही पदवी मिळाली. बेटी विल्यम्झला डॉक्टर ऑफ ह्यूमन लेटर्स हा सन्मानही लाभला.
२१ ऑगस्ट १९७६ च्या जाहीर सभेत ‘कम्युनिटी ऑफ पीस पीपल’ असा या चळवळीचा पुनरुच्चार करण्यात आला, तसेच प्रत्येकक व्यक्तीला जगण्याचा व प्रेम करण्याचा हक्क असून त्यासाठी न्याय आणि शांतता या तंत्वांवर या संस्थेची उभारणी झाली असल्याची घोषणा करण्यात आली. या संस्थेच्या प्रचारार्थ व शांतता चळवळीला पाठिंबा मिळविण्यासाठी बेटी विल्यम्झ व मेअरीड कॉरिगन यांनी न्यूझीलंड, ऑस्ट्रेलिया, कॅनडा, मेक्सिको, जर्मनी आदी देशांचा दौरा केला. त्यांच्या दौऱ्यात जोन बेअझ हा प्रसिद्ध लोकसंगीतकार सामील झाला.
