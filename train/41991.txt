
नारा चंद्रबाबू नायडू हे भारताच्या आंध्र प्रदेश राज्याचे मुख्यमंत्री व तेलुगू देशम पक्षाचे अध्यक्ष आहेत. प्रसिद्ध तेलुगू नट व माजी मुख्यमंत्री एन.टी. रामाराव ह्यांचे जावई असलेले नायडू १९९५ साली सासऱ्यांविरुद्ध बंड करून आंध्र प्रदेशच्या मुख्यमंत्रिपदावर आले. आपल्या ९ वर्षांच्या कारकिर्दीत त्यांनी आंध्र प्रदेशात अनेक सुधारणा घडवून आणल्या. राजधानी हैदराबादला भारतामधील आघाडीचे माहिती तंत्रज्ञान केंद्र बनवण्यासाठी नायडूंनी मोठ्या प्रमाणावर प्रयत्न केले. हैदराबादला देशातील सर्वात आघाडीच्या शहरांपैकी एक मानले जाते ह्याचे श्रेय प्रामुख्याने नायडू ह्यांच्याकडे जाते. त्यांच्या काळात ब्रिटिश पंतप्रधान टोनी ब्लेअर, अमेरिकेचे राष्ट्राध्यक्ष बिल क्लिंटन इत्यादी सामर्थ्यशाली नेत्यांनी हैदराबादला भेट दिली. मायक्रोसॉफ्ट कंपनीने आपले अमेरिकेबाहेरचे पहिले कार्यालय उघडण्यासाठी हैदराबादची निवड केली.
हैदराबाद शहरावर व माहिती तंत्रज्ञान उद्योगावर संपूर्ण लक्ष केंद्रित करताना आंध्र प्रदेशमधील इतर ग्रामीण भागांकडे दुर्लक्ष केल्याचे आरोप नायडू ह्यांच्यावर झाले. विशेषत: शेती उद्योगाकडे नायडूंनी पाठ फिरवल्यामुळे संतापलेल्या आंध्र प्रदेशच्या जनतेचा रोष पत्करून २००४ सालच्या विधानसभा निवडणुकांमध्ये नायडू ह्यांना पराभूत व्हावे लागले.
सुमारे १० वर्षे राजकारणामध्ये निष्क्रिय राहिल्यानंतर २०१४ साली आंध्र प्रदेशमधून तेलंगणा वेगळा झाल्यानंतर घेण्यात आलेल्या विधानसभा निवडणुकांमध्ये तेलुगू देशम पक्षाला १७५ पैकी १०२ जागा मिळाल्या. ८ जून २०१४ रोजी नायडू पुन्हा आंध्र प्रदेशच्या मुख्यमंत्रिपदावर आले. २०१४ लोकसभा निवडणुकांमध्ये नरेंद्र मोदी व राष्ट्रीय लोकशाही आघाडीची साथ देणाऱ्या तेलुगू देशमला १६ लोकसभा जागांवर विजय मिळाला.
चंद्रबाबूंचे नाव अनेकदा चंद्राबाबू असे लिहिले जाते. 
इ.स. १९७४मध्ये चंद्राबाबू यांनी 'एन. जी. रंगा यांची अर्थनीती' या विषयातील पीएच.डी. अर्धवट सोडली होती.

आंध्र प्रदेश: एन. चंद्रबाबू नायडूअरुणाचल प्रदेश: पेमा खांडूआसाम: सर्बानंद सोनोवालबिहार: नितीश कुमारछत्तीसगड: भूपेश बघेलदिल्ली: अरविंद केजरीवालगोवा: मनोहर पर्रीकरगुजरात: विजय रूपाणीहरियाणा: मनोहर लाल खट्टरहिमाचल प्रदेश: वीरभद्र सिंह
जम्मू आणि काश्मीर: मेहबूबा मुफ्तीझारखंड: रघुवर दासकर्नाटक: सिद्धरामय्याकेरळ: पिनाराई विजयन मध्य प्रदेश: कमल नाथमहाराष्ट्र: देवेंद्र फडणवीसमणिपूर: एन. बीरेन सिंहमेघालय: कॉनरॅड संगमामिझोरम: पु ललथनहवलानागालॅंड: टी.आर. झेलियांग
ओडिशा: नवीन पटनायकपुडुचेरी: व्ही. नारायणसामीपंजाब: अमरिंदर सिंहराजस्थान: अशोक गेहलोतसिक्किम: पवनकुमार चामलिंगतामिळ नाडू: के. पळणीस्वामीतेलंगणा: के. चंद्रशेखर रावत्रिपुरा: माणिक सरकारउत्तर प्रदेश: योगी आदित्यनाथउत्तराखंड: त्रिवेंद्र सिंह रावतपश्चिम बंगाल: ममता बॅनर्जी
