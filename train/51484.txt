एकनाथ रामकृष्ण रानडे, ज्यांना एकनाथजीही म्हणत असत,हे भारतातील सामाजिक व आध्यात्मिक चळवळीतील एक खंदे कार्यकर्ते होते.ते आपल्या संघटनात्मक कार्यासाठी नावाजलेले होते.
ते शालेय जीवनापासूनच राष्ट्रीय स्वयंसेवक संघाशी जुळलेले होते.तेंव्हापासूनच ते संघासाठी महत्वाचे संघटक व मार्गदर्शक बनले होते.ते राष्ट्रीय स्वयंसेवक संघाचे १९५६ ते १९६२ या काळात सचिवही होते.ते विवेकानंदांच्या विचारांनी भारल्या जाउन त्यांनी त्याविषयी एका पुस्तकाचे संकलनही केले.१९६३ ते १९७२ या काळात त्यांनी विवेकानंद शिला स्मारकाच्या आणि कन्याकुमारी येथे विवेकानंद केंद्र याच्या बांधकामात स्वतःला झोकून दिले व त्याचे काम पूर्ण केले.

त्यांचा जन्म अमरावती जिल्हा टिमटाळा येथे झाला व १९२०नंतर त्यांचे पुढील शिक्षण महाल,नागपूर येथे झाले.त्यांनी १९३२ साली मॅट्रीकची परिक्षा उत्तीर्ण केली.त्यांनी तत्त्वज्ञान या विषयात एम ए ची डिग्री विशेष प्राविण्यासह संपादन केली.त्यांनी १९४५मध्ये जबलपूर येथील सागर विद्यापीठातून एल एल बी उत्तीर्ण केली. 



