"प्रा. मे. पुं. रेगे यांचे तत्त्वज्ञान" हा डॉ. सुनीती देव यांनी संपादित केलेला ग्रंथ आहे. . हा ग्रंथ रेगे यांचा विचारविश्वाची माहिती देणारा आहे. प्रा. दि. य. देशपांडे यांनी या ग्रंथाची प्रस्तावना लिहिली आहे. संपादिका डॉ. देव यांनी हा ग्रंथ दि. य. देशपांडे यांना अर्पण केला आहे.
रेगे यांच्या पंच्याहत्तरीनिमित्त त्यांच्या तत्त्वज्ञानात्मक लिखाणाचे टीकात्मक परीक्षण करणाऱ्या लेखांचा संग्रह पुस्तकरूपाने प्रसिद्ध करावा, या कल्पनेतून हा ग्रंथ निर्माण झाला.. संपादक डॉ. देव यांनी ही कल्पना नागपूरच्या तत्त्वज्ञानाच्या ज्येष्ठ प्राध्यापकांसमोर मांडली. रेगे यांचा नागपूर-अमरावती येथील तत्त्वज्ञानाचे प्राध्यापक यांचा अध्ययन-अध्यापनाच्या निमित्ताने दीर्घकालीन स्नेहबंध होता. रेगे १९८० पासून या प्राध्यापकांना दरवर्षी उन्हाळ्याच्या सुट्टीत आकारिक तर्कशास्त्र शिकवीत त्या करिता ते कसलेही मानधन घेत नसतच पण प्रवासखर्चही मागत नसत. रेगे यांच्या या कार्याविषयी कृतज्ञता व्यक्त दाखविण्याचा उपाय म्हणून रेगे यांचा सत्काराग्रंथ काढावा, ही कल्पना उचलून धरण्यात आली.. या ग्रंथात नागपूरकर मंडळीचा अधिकच सहभाग आहे.  
अमेरिकेत Library of Living Philosophers या नावाची एक ग्रंथमाला प्रकाशित होत आहे. तिच्यातील एकेका ग्रंथाचे स्वरूप म्हणे एखाद्या जगप्रसिद्ध तत्त्ववेत्त्यावर युरोप-अमरिकेतील सुमारे वीस विद्वानांनी समीक्षक निबंध लिहावयाचे आणि शेवटी या सर्वांना त्या तत्त्ववेत्त्याने उत्तरे द्यावयाची. या धर्तीवर सदर ग्रंथाची रचना करण्यात आली आहे.. 
