अरनॉल्ड जोसेफ टॉयन्बी हा विसाव्या शतकातील एक इतिहासतज्ञ व तत्त्वज्ञ होता. जगातील विविध संस्कृतींचा उदय, विकास आणि र्हास यांचा मागोवा घेणारी 'ए स्टडी ऑफ हिस्टरी' ही बारा खंडांची ग्रंथमाला त्याने लिहिली.
टॉयन्बी याचा जन्म लंडन येथे १४ एप्रिल, इ.स. १८८९ रोजी झाला. ऑक्सफर्डमधील 'हॅलियल कॉलेज' व ग्रीसमधील 'ब्रिटिश आर्किऑलॉजिकल स्कूल'मधून शिक्षण घेतल्यावर लंडन विद्यापीठात त्याने प्राध्यापक म्हणून काम केले.
