एम.ओ. हसन फारूक मरिकार हे भारत देशातील केरळ व झारखंड राज्यांचे माजी राज्यपाल, लोकसभा सदस्य व तीन वेळा पुडुचेरी केंद्रशासित प्रदेशाचे मुख्यमंत्री होते.
१९६७ साली पुडुचेरीच्या मुख्यमंत्रीपदावर आलेले फारूक तेथील सर्वात तरूण मुख्यमंत्री होते. १९६७-१९६८, १९६९-१९७४ व १९८५-१९८९ ह्या तीन वेळा ते ह्या पदावर होते. १९९१, १९९६ व १९९९ साली ते पुडुचेरीमधून लोकसभेवर निवडून आले होते.
केरळच्या राज्यपालपदावर असताना २६ जानेवारी २०१२ रोजी त्यांचे चेन्नई येथे निधन झाले.
