विष्णू केशव पाळेकर हे एक मराठी तत्त्वचिंतक आणि विचारवंत लेखक होते. त्यांचे काही लिखाण ’अप्रबुद्ध’ या टोपणनावाखाली केलेले आहे. पाळेकर नागपूरला रहात. त्यांच्या पुस्तकांचे ते प्रकाशक असत.
'प्रज्ञालोक' या नावाचे त्रैमासिक शके १८८० च्या चैत्र पौर्णिमेला नागपूरला सुरू झाले. भारतीय राष्ट्रीय विचारसरणी तर्कशुद्ध, अभ्यासपूर्ण, पद्धतीनी मांडली जावी ही या त्रैमासिकाच्या मागची प्रेरणा होती. त्रैमासिकाचे संस्थापक संपादक डॉ. ब.स. येरकुंटवार असले तरी विष्णू केशव पाळेकर हे सर्वदृष्टीनी मासिकाचा आधार होते. 
विष्णू केशव पाळेकर हे भारतीय संस्कृतीचे जीवनव्रती प्रचारक समजले जात. वर्तमानपत्रात कुठे भारतीय संस्कृती बद्दल विपरीत, खोडसाळ लिखाण आल्यास सजगपणाने त्याचा तर्कशुद्ध प्रतिवाद करून सत्य समोर मांडायचे हा त्यांचा बाणा होता. वर्तमानपत्रांतून त्यांचे असे अनेक 'वाद' गाजलेले आहेत. 
