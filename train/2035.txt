मेघदूत हे कवी कालिदासाने रचलेले संस्कृत भाषेतील खंडकाव्य आहे. हे खंडकाव्य पूर्वमेघ आणि उत्तरमेघ या दोन भागांमध्ये विभागलेले आहे. या खंडकाव्याचा रचनाकाळ गुप्तकाळात इ.स.चे ४ थे शतक ते इ.स.चे ६ वे शतक या कालखंडातला असल्याचे मानले जाते. पत्‍नीविरहामुळे व्याकुळलेल्या एका यक्षाने स्वतःच्या पत्‍नीला मेघाबरोबर पाठवलेला संदेशाच्या कल्पनेवर मेघदूत आधारले आहे.
मेघदूत काव्याची १११ श्लोक आहेत, काव्य पूर्वमेघ आणि उत्तरमेघ अशा दोन विभागांत विभागलेले आहे.
मेघदूताचा नायक हा अलका नगरीत राहणारा यक्षेश्वराचा एक सेवक होता. नेमून दिलेल्या कामात अापल्या पत्‍नीच्या नादाने हलगर्जीपणा केल्याने त्या यक्षाला, यक्षराजाने एका वर्षासाठी हद्दपारीची शिक्षा फर्माविली. हद्दपारीचे ठिकाण अलका नगरीहून फार दूर अंतरावर असलेला 'रामगिरि' पर्वत हे होते. त्या ठिकाणी बरेच महिने पत्‍नीपासून दूर राहिला असताना, कामीजनांना अत्यंत पीडा देणारा वर्षाऋतू सुरू झाला. तेव्हा त्या यक्षाच्या मनोवृत्ती एकदम उचंबळून अाल्या. त्या निर्जन प्रदेशात यक्षाला चेतन व अचेतन याचेही भान राहिले नाही. त्यामुळे त्या यक्षाने मेघालाच दूत कल्पून अापल्या पत्‍नीला निरोप सांगण्याचे काम सोपविले.
प्रथम रामगिरीपासून अलका नगरीपर्यंत जाणार्‍या मार्गाचे रसभरित वर्णन करून करुणरसपरिप्लुत असा संदेश प्रियेस सांगून प्रियेचे शुभवर्तमान मला परत येऊन देण्याचे सांगून यक्षाने मेघाची अलका नगरीकडे रवानगी केली. येथेच या काव्याची परिसमाप्ती करण्यात अाली अाहे.हे काव्य अतिशय रमणीय आहे 
कालिदासाचा जन्म नेमका कोणत्या दिवशी झाली ते माहीत नाही. परंतु ’मेघदूत’ काव्याची सुरुवात ज्या ’आषाढस्य प्रथमदिवसे’ या शब्दांनी होतो त्याची आठवण म्हणून कालिदासाचा जन्म आषाढ शुद्ध प्रतिपदेला झाला असे मानले जाते. त्यामुळे, कालिदासाची जयंती आषाढ महिन्याच्या पहिल्या दिवशी साजरी होते. या दिवशी कालिदासाच्या वाङ्मयावर आधारलेले कार्यक्रम होतात.
मेघदूतावर सुमारे ९० भाष्ये आहेत. ही भाष्ये १७-१८व्या शतकांतील पंडितांनी किंवा त्याहूनही प्राचीनकालीन पंडितांनी लिहिली आहेत. परंतु पुण्यातल्या भांडारकर प्राच्य विद्या संशोधन संस्थेमध्ये केवळ आठ भाष्ये उपलब्ध आहेत.

अनेक कवींनी मेघदूताचे मराठी भावानुवाद केले आहेत - त्यापैकी कुसुमाग्रज व वसंत पटवर्धन ही नावे महत्त्वाची आहेत..
मूळ संस्कृत श्लोक पुढीलप्रमाणे - 
संतप्तानां त्वमसि शरणं तत्पयोद प्रियाया:।।संदेशं मे हर धनपतिक्रोधविश्लेशितस्य।।गन्तव्या ते वसतिरलका नाम यक्षेश्वराणां।।बाह्योद्यानस्थितहरशिरश्चंद्रिकाधौतहर्म्या।।
गद्यार्थ- हे मेघा, संतप्तांचा, व्यथितांचा तू निवारा आहेस. स्वामींच्या शापामुळे मी माझ्या सखीचा विरह फार कष्टाने सहन करतो आहे. तेव्हा माझा निरोप तेवढा माझ्या प्रिय सखीला पोहोचवण्याची विनंती तुला करतो आहे. तुला यक्षांच्या अलकानगरीमध्ये जायचे आहे. तिच्यामधले महाल, वाडे, बाहेरच्या उद्यानात असलेल्या शंभूशीर्षांवरील चंद्राच्या प्रकाशाने उजळून निघाले आहेत.
मराठी काव्यानुवाद- - १). संतप्तांचा अससि जलदा आसरा तूं, निरोप कांतेला दे, विरह घडवी आमुचा स्वामि-कोपयक्षेशाचें नगर अलका तेथ जा, सौध जेथबाह्योद्यानीं वसत हर तच्‍चंद्रिका द्योतवीत।। 
२). तप्तांची तू कणव जलदा! प्रीती संदेश देईस्वामीक्रोधें सखि विलग मी पोळतो येथ पाहीयक्षेशाच्या नगर अलके जा जिथें हर्म्यकेन्द्रेबाह्य़ोद्यानी हर उजळूनी क्षालितो भालचंद्रे।।
३) संतप्तांना निरविशी xx क्षेम सांगे प्रियेसदूरप्रान्ती विरहि पडलो क्रुद्ध होता धनेशयक्षेशाचि नगरी अलका गांठली पाहिजेसपाही तेथे धवलित उमानाथ चंद्रे निवास।।
४). निवारा तू जलद व्यथितां ने निरोप प्रियातेस्वामीशापे सखिविरह मी साहतो फार कष्टेजायाचे तूं नगरि अलका धाम यक्षेश्वरांचेबाह्योद्यानी धवलि इमले चंद्रमाथी शिवाचे।।
५) बाह्योद्यानी शिव-शशिकरें दीप्त ते हर्म्य जेथेयक्षेशाची वसति अलका, जायचे जाण तेथेतप्तां देशी उपशम तसा तू मदीयें निरोपेजा मत्कान्तेप्रति विघटनें दूर मी स्वामिकोपे।।
६). शांता शेळके यांच्या . याच श्लोकाचा रा.प. सबनीसांचा अनुवाद -
तेथें रात्रीं रमणगृहासी जातांना युवतींचीघनांधकारें दृष्टी कुंठित होतांच राजमार्गींवाट विजेने दावी, निकषीं सुवर्णरेखेसम जी;करूं नको जलवृष्टि-गर्जना; सहजभीरु त्या पाहीं

