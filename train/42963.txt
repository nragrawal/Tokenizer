सुनील बर्वे हे मराठी-हिंदी-गुजराती नाट्य-चित्रपट अभिनेते आहेत. दूरचित्रवाणीवरील मालिकांमध्येही ते काम करतात.
सुनील बर्वे हे मुंबईतल्या पाटकर कॉलेजातून रसायनशास्त्र हा विषय घेऊन बी.एस्‌सी. झाले आहेत. त्यांनी यूएस व्हिटॅमिन्स या कंपनीत फक्त एक महिना नोकरी केली, पण तिथे त्यांचे मन रमले नाही. आधीपासूनच ते तबल्याच्या आणि गाण्याच्या क्लासला जात असत. ते सात वर्षे तबला शिकले. गांधर्व महाविद्यालयाची मध्यमा ही संगीताची परीक्षा ते उत्तीर्ण झाले आहेत. हे सर्व करतानाच त्यांचा संबंध थिएटर ग्रुपशी झाला. त्यातूनच त्यांचा विनय आपटे यांच्या अफलातून या संगीत नाटकात शिरकाव झाला . त्यांना एका गाणार्‍या पात्राची भूमिका मिळाली होती. ती भूमिका यशस्वी झाल्यावर सुनील बर्वे यांना ’मोरूची मावशी’ आणि कशी मी राहू तशीच’ यांसारख्या मराठी नाटकांत काम करायले मिळाले,. आणि अभिनयक्षेत्रात उत्तरोत्तर त्यांची अशीच प्रगती होत गेली. ’तो हा मी सुनील बर्वे’ या एफ.एम. रेडियो ’सुरभी’वरती ते रेडियो जॅकी आहेत.
सुनील बर्वे यांची 'सुबक' नावाची नाट्यसंस्था आहे. या संस्थेतर्फे 'हबेर्रिअम' नावाच्या उपक्रमांतर्गत सुनील बर्वे यांनी काही जुन्या नाटकांचे मर्यादित प्रयोग रंगमंचावर सादर करण्याचे ठरवले आहे. केले. या नाटकांते ते भूमिका करतीलच असे नाही. नाटके अशी :-
