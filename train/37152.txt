
सर एडवर्ड हीथ  हा १९७० ते १९७४ सालांदरम्यान युनायटेड किंग्डमाचा पंतप्रधान राहिलेला हुजूर पक्षीय राजकारणी होता. हीथ १९६५ ते १९७५ सालांदरम्यान हुजूर पक्षाचा पक्षनेता होता. हीथ पंतप्रधानपदी निवडले जाण्याची घटना हुजूर पक्षाच्या राजकारणाला कलाटणी देणाऱ्या घटनांपैकी एक मानली जाते, कारण हॅरोल्ड मॅकमिलन, ऍलेक डग्ल्स-होम इत्यादी उमराव मंडळींच्या नेतृत्वाची परंपरा लोपून हीथ व मार्गारेट थॅचर यांच्यासारख्या केवळ गुणवत्तेच्या बळावर राजकारणात पुढे आलेल्या नेत्यांची सद्दी सुरू झाली.
