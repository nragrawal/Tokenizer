२४ फेब्रुवारी ते ६ मार्च २०१६ दरम्यान खेळविली गेलेली २०१६ आशिया कप ही आंतरराष्ट्रीय ट्वेंटी२० क्रिकेट स्पर्धा होती. सदर स्पर्धेचे हे १३वे व बांग्लादेशमध्ये होणारे ५वे वर्ष होते. ही स्पर्धा प्रथमच ट्वेंटी२० प्रकारात खेळविली गेली.यजमान बांग्लादेश शिवाय या स्पर्धेत श्रीलंका, भारत, पाकिस्तान व १९ ते २२ फेब्रुवारी दरम्यान खेळविण्यात येणार्‍या २०१६ आशिया कप पात्रता स्पर्धेचा विजेता संग सहभागी झाले.६ मार्च २०१६ रोजी झालेल्या अंतिम सामन्यात बांगलादेशला नमवून भारतीय संघाने सदर स्पर्धा सहाव्यांदा जिंकली. संपूर्ण स्पर्धेत भारतिय संघ अपराजित राहिला.
हॅमस्ट्रींगच्या दुखापती मधून बरा होऊ न शकल्याने भारताच्या संघात मोहम्मद शमीच्या ऐवजी भुवनेश्वर कुमारचा समावेश करण्यात आला. तसेच महेंद्रसिंग धोणीची पाठ दुखावल्यामुखे भारतीय संघात पार्थिव पटेलचा समावेश करण्यात आला.२०१६ पाकिस्तान सुपर लीग मधील कामगिरीच्या जोरावर मोहम्मद सामी व शरजील खानची पाकिस्तानी संघात निवड करण्यात आली.
आशिया कप २०१६ पात्रता फेरीचा अंतिम गुणफलक


