गुणक: 44°50′19″N 0°34′42″W / 44.83861°N 0.57833°W / 44.83861; -0.57833
बोर्दू हे फ्रान्स देशामधील एक प्रमुख शहर आहे. फ्रान्सच्या नैऋत्य भागात गारोन नदीच्या काठावर व अटलांटिक महासागराजवळ वसलेले बोर्दू अ‍ॅकितेन प्रदेशाच्या तसेच जिरोंद विभागाच्या राजधानीचे शहर आहे. २०१० साली सुमारे २.३९ लाख लोकसंख्या असलेले बोर्दू फ्रान्समधील नवव्या क्रमांकाचे शहर व पाचव्या क्रमांकाचे मोठे महानगर आहे.
बोर्दूची अर्थव्यवस्था बव्हंशी वाईन निर्मिती उद्योगावर अवलंबुन आहे. येथे आठव्या शतकापासून वाईन बनवण्यात आलेली आहे व जगातील सर्वांत मोठ्या वाईन उत्पादकांमध्ये बोर्दूची गणना होते. येथील १८व्या शतकतील अद्वितीय वास्तूरचनेसाठी बोर्दूला युनेस्कोच्या जागतिक वारसा स्थान यादीमध्ये स्थान मिळाले आहे. 
फुटबॉल हा बोर्दूमधील सर्वात लोकप्रिय खेळ असून लीग १मध्ये खेळणारा एफ.सी. जिरोंदिन्स दि बोर्दू हा क्लब येथे स्थित आहे.
बोर्दू-मेरिन्याक विमानतळ येथील प्रमुख विमानतळ आहे.
 विकिव्हॉयेज वरील बोर्दू पर्यटन गाईड 
