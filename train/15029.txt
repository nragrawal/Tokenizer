संयोगिता पाटील या एक मराठी भरतनाट्यम नर्तिका आहेत.
वयाच्या बाराव्या वर्षी संयोगिता पाटील यांनी आईच्या आग्रहाखातर एकाच वेळी शास्त्रीय गायन, कथ्थक आणि भरतनाट्यम शिकण्यास प्रारंभ केला; मात्र दोन वर्षांनंतर त्यांनी भरतनाट्यम्‌वर लक्ष केंद्रित केले. त्यांनी भरतनाट्यमचे शिक्षण अमृता जांबोलीकर, पंडित टी.रविंद्र शर्मा आणि डॉ. संध्या पुरेचा यांच्याकडून घेतले.
संयोगिता पाटील यांच्याकडे मानसशास्त्रातील पदवी आहे. त्यांनी भरतनाट्यम हा विषय घेऊन एम.ए. केले आहे. त्याशिवाय त्यांच्याकडे अखिल भारतीय गांधर्व महाविद्यालयाची नृत्य अलंकार ही पदवीही आहे.
संयोगिता पाटील या ’तपस्यानिधी कला ॲकॅडमी’ व ’शिवालय नृत्य मंदिर’ या नृत्य शिक्षण देणार्‍या संस्थांच्या संचालक आहेत.
संयोगिता पाटील कोल्हापुरात राहत असून त्यांच्या आईचे नाव शोभा पाटील आहे.
