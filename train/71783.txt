लय भारी हा २०१४ साली प्रदर्शित झालेला एक मराठी चित्रपट आहे. ह्या चित्रपटाद्वारे बॉलिवूड अभिनेता रितेश देशमुखने मराठी चित्रसृष्टीमध्ये पदार्पण केले. लय भारीमध्ये रितेशची पत्नी जेनेलिया डिसूझा तसेच सलमान खान ह्यांच्या पाहुण्या भूमिका आहेत.
लय भारीला प्रेक्षकांचा मोठा प्रतिसाद लाभला. लय भारीने तिकीट खिडकीवर ४० कोटी रुपयांची कमाई करून मराठी सिनेमासाठी नवा विक्रम प्रस्थापित केला. हा चित्रपट १०० दिवस चित्रपटगृहात चालला आहे.
