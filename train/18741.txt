
 डॉ. पद्मसिंह बाजीराव पाटील हे राष्ट्रवादी काँग्रेसचे खासदार व महाराष्ट्र राज्याचे माजी गृहमंत्री आहेत.
ते राष्ट्रवादी काँग्रेसचे अध्यक्ष शरद पवार यांचे नातेवाईक आहेत. पद्मसिंह पाटील उस्मानाबाद लोकसभा मतदारसंघातून राष्ट्रवादी काँग्रेसच्या तिकिटावर निवडून आले. पवनराजे निंबाळकर खूनप्रकरणी सीबीआयने अटक केल्यानंतर राष्ट्रवादी काँग्रेसने यांना पक्षातून निलंबित केले.
काँग्रेसचे नेते पवनराजे निंबाळकर यांची मुंबईत कळंबोलीजवळ ३ जून २००६ रोजी हत्या करण्यात आली होती. या हत्येसाठी दिली या गुन्ह्यात ते आरोपी आहेत. हत्येच्या कटाचे ते प्रमुख सूत्रधार असल्याचा आरोप पद्मसिंह पाटील यांच्यावर करण्यात आला आहे. निंबाळकर यांच्या हत्येसाठी सुपारी देणे आणि कटाची आखणी असे गंभीर आरोप त्यांच्यावर ठेवण्यात आले आहेत. केंदीय अन्वेषण विभागाने पनवेलच्या कोर्टात पाच हजार पानांचे आरोपपत्र दाखल केले आहे. ६ जून २००९ रोजी सीबीआयने यांना अटक केल्यानंतर त्यांच्याविरुद्ध भारतीय दंड संहिता कलम ३०२ आणि १२० ब नुसार खून-खूनाचा कट रचल्याचे गुन्हे दाखल करण्यात आले आहेत. सीबीआयने यांच्या कुलाबा येथील घरावर टाकलेल्या छाप्यात पिस्तुल, रिव्हॉल्वर, नऊ रायफली, काडतुसे, ५२ तलवारी आणि ५२ लाख रुपये रोख सापडले. पवनराजे निंबाळकर यांच्या हत्येत यांचा हात असतानाही तत्कालीन गृहमंत्री आर. आर. पाटील यांनी त्यांना 'क्लीन चिट' दिली होती.
त्यांची २५ सप्टेंबर २००९ रोजी २ लाख रुपयांच्या जामिनावर सुटका झालेली आहे.
पद्मसिंह पाटील यांच्या विरोधातील खटला अलिबाग सेशन्स कोर्टात सन २०११ च्या जून महिन्यात प्रारंभ होत असल्याचे संकेत सीबीआयने दिले आहेत. 
