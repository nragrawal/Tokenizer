ज्युझेप्पे मेआत्सा स्टेडियम किंवा सान सिरो हे इटली देशाच्या मिलान शहरामधील एक फुटबॉल स्टेडियम आहे. प्रसिद्ध इटालियन फुटबॉलपटू ज्युझेप्पे मेआत्सा ह्याचे नाव ह्या स्टेडियमला देण्यात आले आहे. मिलान शहरामधील ए.सी. मिलान व इंटर मिलान ह्या दोन्ही लोकप्रिय क्लबांचे हेच यजमान स्थान आहे.
आजवर येथे १९३४ व १९९० फिफा विश्वचषकांमधील, युएफा यूरो १९८० स्पर्धेमधील साखळी व बाद फेरीचे सामने तसेच युएफा चँपियन्स लीगच्या १९६५, १९७०, १९७४ व २००१ हंगामांमधील अंतिम फेरीचे सामने खेळवले गेले आहेत.

