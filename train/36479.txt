श्रीदेवी ही एक भारतीय चित्रपट अभिनेत्री होती. श्रीदेवीने 'सोलहवां सावन', 'हिम्मतवाला', 'मवाली', 'तोहफा', 'नगीना', 'घर संसार', 'आखिरी रास्ता', 'कर्मा', 'मि. इंडिया' यासह अनेक सिनेमात काम केले. याचबरोबर, त्यांनी हिंदी चित्रपटांसह तमीळ, तेलगू, मल्याळम, कन्नड चित्रपटांमध्ये सुद्धा काम केले. २०१३ साली, अभिनय क्षेत्रात उत्तम कामगिरी केल्याबद्दल श्रीदेवी यांनी भारत सरकारकडून पद्मश्री या पुरस्काराने गौरविण्यात आले होते. २४ फेब्रुवारी २०१८ रोजी त्यांचे दुबई, संयुक्त अरब अमिराती येथे निधन झाले.
श्रीदेवी यांनी चित्रपट दिग्दर्शक आणि निर्माते श्री. बोनी कपूर यांच्याशी १९९६ मध्ये लग्न केले होते. दोघांची प्रेमकहानी चित्रपट 'मि. इंडिया' ची शूटिंग सुरू असताना सुरू झाली होती. श्रीदेवीला जाह्नवी कपूर व खूशी कपूर या दोन मुली आहेत.
'जूली'मधून केले होते पदार्पण केले होते. त्यांनी १९७५ मध्ये फिल्म 'जूली'तून डेब्यू केले. यात त्या चाइल्ड आर्टिस्टच्या रूपात दिसली होती. सुरूवातीच्या फिल्म्स मध्ये त्यांना फारसे यश मिळाले नाही. १९८३ मध्ये आलेल्या 'हिम्मतवाला'ने श्रीदेवीला स्टार बनवले. यानंतर त्यांनी कधीच मागे वळून पाहिले नाही.
चित्रपट हिम्मतवालामधून श्रीदेवी यांनी बॉलीवुडमध्ये पदार्पण केले होते. श्रीदेवी शेवटी 'मॉम' या फिल्ममधून झळकल्या होत्या. मॉम फिल्म ७ जुलै २०१७ ला प्रदर्शित झाली होती. त्याआधी २०१२ साली आलेल्या 'इंग्लिश-विंग्लिश' या चित्रपटातून श्रीदेवी यांनी बॉलिवूडमध्ये पुनरागमन केले.
बोनी कपूर यांच्यासोबत विवाहबद्ध झाल्यानंतर त्यांनी जुदाई सिनेमा केला. तेव्हापासून श्रीदेवी चित्रपटसृष्टीपासून दूर होत्या. त्यानंतर सहा वर्षानंतर श्रीदेवी यांनी मिसेस मालिनी अय्यर या मालिकेतून छोट्या पडद्यावर एंट्री केली.
श्रीदेवी यांचे २४ फेब्रुवारी इ. स. २०१८ च्या रात्री 11.30 .pm च्या सुमारात बाथटब मध्ये बुडून दुबईयेथे निधन झाले. त्या ५४ वर्षांच्या होत्या. दुबईत एका लग्न समारंभासाठी त्याआपल्या कुटुंबीयांसह गेल्या होत्या.

