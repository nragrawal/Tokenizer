क्रिकेटच्या सामन्याचा सुरुवातीस दोन्ही संघाचे नायक नाणेफेक करुन फलंदाजीचा क्रम ठरवतात. यासाठी दोन बाजूस वेगवेगळे छाप असलेले नाणे वापरले जाते. सहसा त्यांना छापा किंवा काटा असे म्हणतात. यजमान संघाचा नायक हे नाणे हवेत उडवतो. नाणे हवेत असताना पाहुणा नायक छापा किंवा काटा असा कौल देतो. नाणे जमिनीवर स्थिरावल्यावर जी बाजू अस्मानाकडे असेल तो कौल ठरतो. जर पाहुण्या नायकाने तोच कौल दिला असेल तर तो नाणेफेक जिंकतो नाहीतर यजमान नायक नाणेफेक जिंकतो.
कौल जिंकलेला नायक आपला संघ आधी फलंदाजी करणार कि गोलंदाजी हे दुसऱ्या नायकास सांगतो.

