
योझेफ पियुसुद्स्की हा पोलंड देशामधील एक प्रभावशाली राजकारणी, राष्ट्रप्रमुख व लष्करप्रमुख होता. पहिल्या महायुद्धानंतर १९१८ साली पोलंडचे १२३ वर्षांचे पारतंत्र्य संपुष्टात आणून स्वतंत्र पोलंड देश पुन्हा प्रस्थापित करण्यामध्ये त्याचा सिंहाचा वाटा होता. पियुसुद्स्कीच्या नेतृत्वाखाली पोलंडने लिथुएनियाकडून व्हिल्नियस जिंकले. पोलंड देशाच्या सीमा ठरवण्यामध्ये व देशात स्थैर्य आणण्यामध्ये त्याचे मोठे योगदान होते.
