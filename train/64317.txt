श्री शिवछत्रपती क्रीडानगरी किंवा बालेवाडी क्रीडा संकुल हे पुणे शहराच्या बालेवाडी ह्या उपनगरामधील एक मोठे क्रीडा संकुल आहे. १९९४ सालच्या राष्ट्रीय क्रीडा स्पर्धांसाठी बांधल्या गेलेल्या ह्या बहूपयोगी संकुलामध्ये २००८ सालच्या कॉमनवेल्थ युवा स्पर्धा खेळवण्यात आल्या होत्या. बालेवाडी संकुलात २०,००० आसनक्षमतेचे प्रमुख ॲथलेटिक्स स्टेडियम, जलतरण केंद्र, बॅडमिंटन हॉल, टेनिस कोर्ट, बास्केटबॉल व व्हॉलीबॉल कोर्ट, बॉक्सिंग व कुस्ती रिंगण इत्यादी अनेक खेळांच्या सुविधा आहेत.
८ ऑक्टोबर २०१० रोजी येथे भारत व व्हियेतनाम राष्ट्रीय संघांदरम्यान फुटबॉल सामना खेळवला गेला. पुण्यामधील अनेक व्यावसायिक क्लब हे संकुल वापरतात.
गुणक: 18°34′29″N 73°45′40″E / 18.574745°N 73.760984°E / 18.574745; 73.760984
