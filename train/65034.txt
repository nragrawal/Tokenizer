कियेरा क्रिस्टिना नाइटली ही एक ब्रिटिश सिने-अभिनेत्री व मॉडेल आहे. १९९३ सालापासून ब्रिटिश टीव्ही इंडस्ट्रीमध्ये कार्यरत असणारी नाइटलीने १९९९ सालातील स्टार वॉर्स भाग १ मध्ये एक छोटी भूमिका केली होती. २००२ सालच्या बेन्ड इट लाइक बेकहम ह्या चित्रपटानंतर ती प्रसिद्धीझोतात आली. २००५ साली प्रदर्शित झालेल्या जेन ऑस्टेनच्या कादंबरीवर आधारित प्राइड अँड प्रेज्युडीस ह्या चित्रपटासाठी नाइटलीला ऑस्कर नामांकन मिळाले. २००३ ते २००७ दरम्यान प्रदर्शित झालेल्या पायरेट्स ऑफ द कॅरिबियन ह्या चित्रपट शृंखलेमध्ये नाइटलीने एलिझाबेथ स्वानची भूमिका केली होती.
