माँत्रियाल ऑलिंपिक स्टेडियम हे कॅनडा देशाच्या माँत्रियाल शहरामधील एक स्टेडियम आहे. १९७६ उन्हाळी ऑलिंपिक स्पर्धेसाठी हे प्रमुख स्थळ होते. हे स्टेडियम बांधण्यासाठी तसेच ऑलिंपिक स्पर्धा घेण्यासाठी झालेल्या खर्चामुळे माँत्रियाल शहर दिवाळखोरीत निघाले. २००६ सालापर्यंत ह्यासाठी घेतलेली कर्जे मोंत्रियाल शासन फेडत होते. २००४ सालापासून कोणताही संघ येथे खेळत नसल्यामुळे सध्या हे स्टेडियम एक पांढरा हत्ती मानले जाते.
