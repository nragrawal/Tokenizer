
सलमान बिन अब्दुलअझीझ अल सौद हा पश्चिम आशियातील सौदी अरेबिया देशाचा विद्यमान राजा आहे. २३ जानेवारी २०१५ रोजी सावत्र भाऊ व तत्कालीन राजा अब्दुल्ला ह्याच्या मृत्यूनंतर सलमान राज्यपदावर आला.
३१ डिसेंबर १९३५ रोजी रियाध येथे जन्मलेला सलमान अल-सौदचा २५वा मुलगा होता. १९६३ ते २०११ दरम्यान रियाध प्रांताचा राज्यपाल राहिलेला सलमान २०११ पासून सौदी अरेबियाचा संरक्षणमंत्री होता. १६ जून २०१२ रोजी सलमान सौदी राजघराण्याचा युवराज बनला. 
