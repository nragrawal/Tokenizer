मंजिरी धामणकर या एकपात्री नाट्य सादर करणार्‍या एक मराठी कलावंत, कवयित्री आणि लेखिका आहेत. ‘चर्पटमंजिरी’ हे त्यांच्या मराठी-हिंदी एकपात्री कार्यक्रमाचे नाव आहे. 
मंजिरी धामणकर या एकपात्री खेरीज शास्त्रीय व सुगम संगीत गायन, नाटिका लेखन, व सूत्रसंचालन याही गोष्टी करतात. शास्त्रीय व सुगम संगीत गायन, नाटिका लेखन, व सूत्रसंचालन याही गोष्टी करतात. हिराबाई बडोदेकर, पौर्णिमा धुमाळे तळवलकर, राजाभाऊ देव व अलका मारुलकर यांच्याकडे त्या गाणे शिकल्या. 
रेडिओवरील सुधीर गाडगीळ यांच्या ‘चैत्रबन’ या कार्यक्रमात तसेच अन्य काही कार्यक्रमांत मंजिरी धामणकर यांचे सुगम संगीत सादर झाले आहे. त्यांनी लिहिलेल्या कविता वृत्तपत्रांतून आणि अन्य नियतकालिकांतून प्रसिद्ध झाल्या आहेत. त्यांनी लिहिलेली गाणी साधना सरगम या गायिकेने गायली आहेत.
मंजिरी धामणकर यांनी संगीताच्या कार्यक्रमांचे, संमेलनांचे आणि हिंदी-मराठी-उर्दू पुस्तकांच्या किंवा सीडींच्या प्रकाशन समारंभांचे सूत्रसंचालन केले आहे. 
