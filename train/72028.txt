
नववा ग्रह हा संभावित ग्रह आहे जो आपल्या सूर्यमालेत कायपर पट्ट्याच्याही पुढे असण्याची शक्यता आहे. काही खगोलशास्त्रज्ञांनी नेपच्यून-पार वस्तूंच्या विचित्र कक्षांचा अभ्यास करून असा प्रस्ताव मांडला आहे की, या कक्षांमागे सूर्यापासून लांब सुदूर क्षेत्रामध्ये परिभ्रमण करणाऱ्या मोठ्या ग्रहाचे गुरुत्वाकर्षण बलच असू शकते. त्यांचे असे म्हणने आहे की हा महापृथ्वी श्रेणीचा ग्रह आहे आणि त्याचे वस्तुमान पृथ्वीच्या वस्तुमानाच्या सुमारे १० पट किंवा त्यापेक्षा जास्त असू शकते. त्याच्यावर हायड्रोजन आणि हेलिअमचे घन वातावरण असू शकते आणि तो एवढा लांब आहे की त्याला सूर्याभोवती एक प्रदक्षिणा पूर्ण करायला १५,००० ते २०,००० वर्ष लागू शकतात.

