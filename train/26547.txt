बालसाहित्यः आकलन आणि समीक्षा हा विद्या सुर्वे बोरसे यानी लिहीलेला समीक्षाग्रंथ आहे. हा ग्रंथ शालेय विद्यार्थी समोर ठेऊन लिहिला गेला आहे. वाचन संस्कृती रुजवण्यासाठी या ग्रंथाची निर्मिती झाली आहे. मुलांसाठी लिहीला गेलेला हा मराठीतील पहिला समीक्षाग्रंथ आहे. स्पर्श प्रकाशन राजापुर रत्नागिरी जिल्हा यांनी हा ग्रंथ प्रकाशित केला आहे.या ग्रंथातील प्रकरणांना फेरी म्हटले आहे.ही ग्रंथजगताची फेरी आहे. प्रत्येक फेरीमध्ये आपणास बालसाहित्यातील महत्वाच्या पुस्तकांची ओळख करुन देण्यात आली आहे. एकुण सव्वीस फेरीमध्ये या ग्रंथाने विविध ग्रंथांचा परिचय करुन दिला आहे. ग्रंथाच्या अखेरीस परिशिष्ट जोडले आहे.या परिशिष्टामध्ये मुलांनी वाचले पाहिजे अशा शंभर पुस्तकांची सूची देण्यात आली आहे.ग्रंथामधील सव्वीस फेरींमधून पुढील लेखकांच्या पुस्तकांचा परिचय होतो. लीलाधर हेगडे, बाबा भांड, अनंत भावे, माधुरी पुरंदरे, ज्योती कपीले, लक्ष्मीकांत देशमुख, नरेंद्र लांजेवार, स्वाती राजे, आबा गोविंदा महाजन, मदन हजेरी, एकनाथ आव्हाड, सुभाष विभुते, मालविका देखणे, ग. दि. माडगुळकर, महावीर जोंधळे, पृथ्वीराज तौर, प्रतिमा इंगोले, राजीव तांबे, अनिल अवचट, दिलीप प्रभावळकर, चंद्रकांत खोत, रा.रं. बोराडे, अशोक पाटील, रा. ग. हर्षे.
