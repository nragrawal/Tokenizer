गुणक: 39°44′21″N 104°59′5″W / 39.73917°N 104.98472°W / 39.73917; -104.98472
डेन्व्हर ही अमेरिकेच्या कॉलोराडो राज्याची राजधानी व सगळ्यात मोठे शहर आहे. डेन्व्हर शहर रॉकीझ पर्वतरांगेच्या पायथ्याशी साउथ प्लॅट नदीच्या किनारी वसले आहे. डेन्व्हरची समुद्रसपाटीपासूनची उंची बरोबर १.६ किमी किंवा १ मैल असल्यामुळे डेन्व्हरला माइल हाय सिटी ह्या टोपणनावाने ओळखले जाते. २०१० साली ६ लाख लोकसंख्या असलेले डेन्व्हर अमेरिकेमधील २६व्या क्रमांकाचे मोठे शहर तर २५.५ लाख वस्ती असलेले डेन्व्हर महानगर क्षेत्र २१व्या क्रमांकाचे मोठे आहेत.
डेन्व्हर आंतरराष्ट्रीय विमानतळ या शहराला विमानसेवा पुरवतो.
डेन्व्हरचे महापौर येथील मुख्याधिकारी असतात. या पदाची मुदत चार वर्षांची असते.
इंटरस्टेट २५ आणि इंटरस्टेट ७० हे डेन्व्हर महानगरातून जाणारे प्रमुख महामार्ग आहेत. हे अनुक्रमाने उत्तर-दक्षिण आणि पूर्व-पश्चिम धावतात. याशिवाय इतर इंटरस्टेट महामार्ग, राष्ट्रीय महामार्ग आणि राज्य महामार्गांचे जाळे डेन्व्हरभर पसरलेले आहे.
डेन्व्हर आंतरराष्ट्रीय विमानतळ येथील मुख्य विमानतळ आहे. हा शहराच्या मध्यवर्ती भागापासून ३० किमी ईशान्य-पूर्वेस आहे. १३७ किमी२ इतक्या प्रदेशावर पसरलेला हा विमानतळ जगातील १८व्या तर अमेरिकेतील सहाव्या क्रमांकाचा सर्वाधिक वर्दळीचा विमानतळ आहे. विस्ताराच्या दृष्टीने हा अमेरिकेतील सगळ्यात मोठा विमानतळ आहे. येथे युनायटेड एरलाइन्स आणि साउथवेस्ट एरलाइन्सचे मोठे वाहतूकतळ आहेत. येथे फ्रंटियर एरलाइन्सचे मुख्यालय आणि वाहतूकतळ आहे.
महानगराच्या दक्षिण भागातील सेंटेनियल विमानतळाचा वापर लांब पल्ल्याची खाजगी विमाने करतात तर रॉकी माउंटन मेट्रोपोलिटन विमानतळ आणि फ्रंट रेंज विमानतळांचा वापर छोटी खाजगी विमाने करतात.
बकली वायुसेना तळ हा अमेरिकेच्या वायुसेनेच्या वापरातील विमानतळ आहे.
स्टेपलटन विमानतळ आणि लाउरी वायुसेना तळ हे पूर्वीचे विमानतळ आता बंद असून दोन्ही ठिकाणी वस्ती करण्यात आलेली आहे.
 अटलांटा अ‍ॅनापोलिस आल्बनी इंडियानापोलिस ऑगस्टा ऑलिंपिया ऑस्टिन ओक्लाहोमा सिटी काँकोर्ड कार्सन सिटी
 कोलंबस कोलंबिया चार्ल्स्टन जुनू जॅक्सन जेफरसन सिटी टॅलाहासी टोपेका ट्रेंटन डेन्व्हर
 डोव्हर दे मॉईन नॅशव्हिल पियेर प्रॉव्हिडन्स फीनिक्स फ्रँकफोर्ट बिस्मार्क बॅटन रूज बॉइझी
 बॉस्टन माँटगोमेरी माँतपेलिए मॅडिसन रिचमंड रॅले लान्सिंग लिंकन लिटल रॉक शायान
 सांता फे साक्रामेंटो सेंट पॉल सेलम सॉल्ट लेक सिटी स्प्रिंगफील्ड हार्टफर्ड हॅरिसबर्ग हेलेना होनोलुलु
