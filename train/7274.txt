तरुणी सचदेव ही भारतात चित्रपट आणि दूरदर्शन मालिकांतून अभिनय करणारी बालकलाकार होती. हिने अनेक जाहिरातींतूनही मॉडेल म्हणून कामे केली होती.
तरुणी सचदेव हिचा जन्म मुंबई येथे दिनांक १४ मे, इ.स. १९९८ रोजी झाला होता. तिचे प्रारंभीचे शिक्षण मुंबईमध्येच बाई अवाबाई फ्रामजी पेटिट गर्ल्स हायस्कूलमध्ये झाले. ही भारतात रसनाच्या जाहिरातीतील करीना कपूरबरोबरची रसना गर्ल म्हणून ओळखली जाते.
तरुणीने रसना, कोलगेट, आयसीआयसीआय बँक, सफोला केसर बदाम मिल्क यासारख्या अनेक जाहिरातींमध्ये काम केले होते. मल्ल्याळम चित्रपट वेलिंक्षत्रम्, सत्यम् तसेच हिंदी चित्रपट पा या चित्रपटातील तिच्या बालकलाकार म्हणून केलेल्या भूमिका गाजल्या होत्या.
नेपाळमघील जोमसोम येथे दिनांक १४ मे, इ.स. २०१२ रोजी झालेल्या अग्नी एअर फ्लाईट सीएचटीच्या विमान अपघातात तरुणी सचदेवचा मृत्यू झाला.

