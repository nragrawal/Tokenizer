बेंजामिन गेझा ॲफ्लेक-बोल्ट Uर्फ बेन ॲफ्लेक हा एक अमेरिकन सिने अभिनेता, पटकथाकार, निर्माता व दिग्दर्शक आहे. ॲफ्लेकला आजवर दोन वेळा ऑस्कर पुरस्कार तर तीन वेळा गोल्डन ग्लोब पुरस्कार मिळाले आहेत.
१९८१ सालापासून हॉलिवूडमध्ये बालकलाकार म्हणून भूमिका करणार्‍या ॲफ्लेकने शेक्सपियर इन लव्ह, आर्मागेडन, पर्ल हार्बर इत्यादी अनेक चित्रपटांमध्ये कामे केली. १९९७ सालच्या गुड विल हंटिंग चित्रपटाच्या पटकथेसाठी त्याला सर्वोत्तम पटकथाकाराचा ऑस्कर पुरस्कार मिळाला तर २०१३ मधील आर्गो चित्रपटासाठी त्याला जॉर्ज क्लूनी व ग्रँट हेस्लोसोबत सर्वोत्तम निर्मात्याचा ऑस्कर पुरस्कार मिळाला.
बॉलिवूड अभिनेत्री ग्वेनेथ पॅल्ट्रो तसेच पॉप गायिका जेनिफर लोपेझ ह्यांच्यासोबत संबंध ठेवल्यानंतर ॲफ्लेकने २००५ साली अभिनेत्री जेनिफर गार्नरसोबत विवाह केला. ॲफ्लेक अमेरिकेच्या डेमोक्रॅटिक पक्षाचा सदस्य आहे.
