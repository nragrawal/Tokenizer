आइसलँडएर ही आइसलँडची प्रमुख विमानवाहतूक कंपनी आहे. रेक्याविकमध्ये मुख्यालय असलेली ही कंपनी १६ देशांतील ३९ शहरांना विमानसेवा पुरवते. हिचे मुख्य ठाणे रेक्याविक केफ्लाविक विमानतळावर आहे. या कंपनीचा विमानताफा मुख्यत्वे बोईंग ७५७-२००/३०० विमानांचा असून याशिवाय त्यात दोन बोईंग ७६७ विमाने आहेत. आइसलँडएरने सोळा बोईंग ७३७ मॅक्स विमानांची मागणी नोंदवलेली आहे. या सगळ्या विमानांना आइसलँडमधील ज्वालामुखींची नावे दिलेली आहेत.
आइसलँडएर एर आइसलँड, आइसलँडएर कार्गो आणि लॉफ्टलाइडीर-आइसलँडिक या उपकंपन्या चालवते.
