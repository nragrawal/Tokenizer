श्टायरमार्क हे ऑस्ट्रिया देशाचे एक राज्य आहे. ऑस्ट्रियाच्या आग्नेय भागात वसलेल्या श्टायरमार्कच्या दक्षिणेस स्लोव्हेनिया देश तर इतर दिशांना ओबरओस्टराईश, नीडरओस्टराईश, बुर्गनलांड, क्यार्न्टन व जाल्त्सबुर्ग ही राज्ये आहेत. आकाराने देशातील दुसऱ्या क्रमांकाचे मोठे राज्य असलेल्या श्टायरमार्कची लोकसंख्या सुमारे १३ लाख आहे. ग्रात्स ही श्टायरमार्कची राजधानी व सर्वात मोठे शहर आहे.
