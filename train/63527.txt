 भारत
गुजराती, ही भारत देशाच्या गुजरात राज्यामधील प्रमुख भाषा आहे. ही भाषा जुन्या गुजरातीपासून विकसित झाली असून जगात २१व्या शतकाच्या सुरुवातीपर्यंत सुमारे ६.६ कोटी लोक गुजरातीभाषक आहेत. 
गुजरातेत तसेच मुंबईमध्ये गुजराती भाषा मोठ्या प्रमाणावर वापरली जाते. भारताबाहेर पूर्व आफ्रिका, अमेरिका व इंग्लंडमध्ये बरेच गुजरातीभाषक आढळतात. भारताच्या संविधानामधील आठव्या अनुसूचीनुसार गुजराती ही भारताच्या २२ अधिकृत भाषांपैकी एक आहे. प्रसिद्ध भारतीय पुढारी महात्मा गांधी, वल्लभभाई पटेल तसेच आघाडीचे उद्योगपती धीरूभाई अंबानी, जे.आर.डी. टाटा इत्यादी व्यक्तींची गुजराती ही मातृभाषा होती.
ईस्ट इंडिया कंपनीच्या काळापर्यंत गुजराती भाषा ही देवनागरी लिपीत लिहिली जात असे. पुढे ती सध्या वापरली जाते त्या महाजन नावाच्या लिपीत लिहिली जाऊ लागली.गुजराती संस्कृत भाषेतून विकसित झालेली आधुनिक इंडो- आर्यन भाषा आहे . सामान्यतः तीन ऐतिहासिक कालखंडात टप्प्याटप्प्याने इंडो -आर्यन भाषांचे वर्गीकरण केलेले आहे:
 प्राचीन इंडो -आर्यन भाषा 
मध्ययुगीन इंडो आर्यन भाषा 
अर्वाचीन इंडो आर्यन भाषा 
या प्रवाहातून, कालखंडातून गुजराती भाषेचा विकास झाला.
हिला "गुजराती भाखा" किंवा "गुर्जर अपभ्रंश" म्हणतात. आधुनिक गुजराती आणि राजस्थानी भाषेचे पूर्वज आणि ह्या भाषा गुर्जर लोक बोलत असत. १२व्या शतकात, भाषा एक साहित्यिक भाषा म्हणून वापरली गेली आहे . पण त्या वेळी त्या भाषेचे तीन उपभेद होते. १३व्या शतकात गुजराती भाषेचे प्रमाणित स्वरूप विकसित होण्यास सुरुवात झाली. त्यापूर्वीची भाषा जुनी गुजराती म्हणून ओळखली जाते. काही विद्वान या जुन्या भाषेचे वर्णन जुनी पाश्चात्त्य राजस्थानी भाषा असे करतात. त्या वेळची गुजराती आणि राजस्थानी कदाचित भिन्न नसावी. 
नरसी मेहता  यांना आधुनिक गुजराती कवितांचे जनक असे म्हणतात .
काहीशी मराठी भाषा आणि हिंदी भाषेचे शब्द तसेच फारशी भाषेचा किंचित प्रभाव.
