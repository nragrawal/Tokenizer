फाउ.एफ.एल. वोल्फ्सबुर्ग हा जर्मनी देशातील वोल्फ्सबुर्ग शहरात स्थित असलेला एक व्यावसायिक फुटबॉल क्लब आहे. ह्या क्लबची मालकी फोल्क्सवागन ह्या मोटार कंपनीकडे असून त्याची स्थापना फोल्क्सवागनमध्ये काम करणाऱ्या कर्मचाऱ्यांसाठी करण्यात आली होती.
बुंडेसलीगा ह्या जर्मनीच्या सर्वोत्तम लीगमध्ये खेळणाऱ्या वोल्फ्सबुर्गने २००८-०९ हंगामामध्ये बुंडेसलीगा अजिंक्यपद मिळवले आहे तसेच २०१५ साली डी.एफ.बी. पोकाल चषक जिंकला आहे. २०१५ साली वोल्फ्सबुर्ग युएफा क्रमवारीमध्ये ५३व्या क्रमांकावर होता.
