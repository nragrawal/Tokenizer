शुभांगी भडभडे मराठी लेखिका आहेत. या मुख्यत्वे चरित्रात्मक कादंबऱ्या लिहितात.
यांनी लिहिलेल्या कादंबर्‍यांपैकी ११ कादंबर्‍यांचा हिंदी अनुवाद झाला आहे. याशिवाय त्यांनी १७ सामाजिक कादंबर्‍या, १० लघुकथासंग्रह आणि सहा दोन-अंकी नाटके लिहिली आहेत. भडभडे यांच्या काही कादंबर्‍यांची नाट्यरूपांतरे झाली आहेत. इदं न मम या नाटकाचे अंदमान, उत्तर प्रदेश, कर्नाटक, काश्मीर, गोवा, तमिळनाडू, पंजाब, मध्य प्रदेश, महाराष्ट्र, राजस्थान, हरियाणा, हिमाचल प्रदेश, इ. ठिकाणी नोव्हेंबर २०१२पर्यंत २५८ प्रयोग झाले होते. या नाटकाचे हिंदी आणि कानडी भाषेत अनुवाद आहेत.
शुभांगी भडभडे यांनीच स्थापिलेल्या विदर्भातील पद्‌मगंधा साहित्य प्रतिष्ठानच्या त्या इ.स. १९९४पासून अध्यक्षा आहेत.
शुभांगी भडभडे याच्या स्वामी विवेकानंद या दोन अंकी नाटकाचे प्रयोग राधिका क्रिएशन्स ही संस्था राज्यांराज्यांतून करत असते. १७-७-२०१६ रोजी पुण्यात या नाटकाचा १३९वा प्रयोग झाला.
भडभडे यांच्या साहित्यावर विद्यावाचस्पती पदवीसाठीचे संशोधन केले गेले आहे.
