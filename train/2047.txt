 कमला दास म्हणजे एक अत्यंत विमनस्क कवयित्री, लेखिका. कमला दास यांचा जन्म १९३४ केरळमधील राजघराण्यात झाला. 
वडील कलकत्यातील एका विश्वविख्यात कंपनीमध्ये वरिष्ठ अधिकारी होते. आई बालमणी अम्मा, या लेखिका. त्यामुळे लहानपणामुळेच साहित्याची आवड निर्माण झाली. कलकत्यातील एका मिशनरी शाळेत त्याचं शिक्षण झाले. तिथले जात-धर्माबद्दलचे अनुभव फार दु:खदायक होते. वयाच्या १५ वर्षीच त्यांचं लग्न लावून दिल. त्यांचे पती माधव दास बॅंकेत वरिष्ठ अधिकारी होते.एका इंग्रजी वृत्तपत्रात त्याच्याबद्दल म्हंटल होतं, 'दि मदर ऑफ मॉडर्ण इंग्लिश इंडियन पोएट्री'- भारतातील आधुनिक इंग्रजी काव्याची जननी !'
इ.स. १९७२ मध्ये माय स्टोरी हे आत्मचरित्र प्रसिध्द झालं. प्रसिध्द झाल्या झाल्याच ते अपरंपार, सर्वाधिक लोकप्रिय झालं तेवढच वादग्रस्तही ठरलं. पंधरा दिवसांतच पन्नास हजार प्रती खपल्या. या आत्मचरित्रात स्त्रीच्या लैगिक भावनाचा उद्रेक, आशा, अपेक्षा यांच्यावरभार दिलेला आहे.
