बहरैन ग्रांप्री ही फॉर्म्युला वन ह्या कार शर्यतीच्या सर्वोच्च श्रेणीमधील एक शर्यत आहे. ही शर्यत बहरैन देशामधील बहरैन आंतरराष्ट्रीय सर्किट ह्या ट्रॅकवर दरवर्षी भरवली जाते. 
ही शर्यत २००४ सालापासून खेळवण्यात येत आहे. मध्य पूर्वेमध्ये आयोजित करण्यात आलेली ही पहिलीच शर्यत होती.

बहरैन आंतरराष्ट्रीय सर्किट हे एक, फॉर्म्युला वन शर्यतीत वापरण्यात येणारे रेस सर्किट आहे, जे साखिर शहरात आहे. ५.४१२ कि.मी. लांबीचा हा सर्किट २००४ फॉर्म्युला वन हंगामापासुन बहरैन ग्रांप्रीसाठी वापरण्यात येत आहे. २०११ फॉर्म्युला वन हंगामात, काही राजकीय कारणामुळे ही ग्रांप्री रद्द करण्यात आली.

