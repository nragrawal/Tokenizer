पुराणे हे संस्कृत भाषेतील प्राचीन भारतीय ग्रंथ होत. पुराणे हे एकूण १८ असून ती मह‍र्षी व्यास मुनी यांनी लिहिली असे मत प्रचलित आहे. भक्तीबरोबरच ज्ञान, कर्मकांड, योगविषयक तसेच भौतिक विषयांचे स्पष्टीकरण यांत आढळते. पुराणांचा लिहिण्याचा काळ वेदांच्या नंतरचा मानला जातो.पुरा नवंं भवति इति पुराणम् । जे प्राचीन असूनही नित्यनूतन भासते ते पुराण अशी याची व्याख्या केली जाते.नारद पुराणामध्ये पुराणांचे महत्त्व सांगताना वरील पंक्ती आली आहे. पुराणांमध्ये वेद प्रतिष्ठित आहेत म्हणजेच वेदोक्त बाबींच्या आधारावरच पुराणांची रचना होते . त्यामुळे सर्व पुराणे ही वेदमूलकच असतात अशी धारणा आहे.
महाभारताप्रमाणे पुराणे ही देव व सिद्ध पुरुष यांच्या कथा होत. एकूण १८ पुराणे व १८ उपपुराणे आहेत. पुराणांमध्ये राजधर्म,न्यायव्यवस्था,धर्मशास्र,देवतांंच्या स्तुतीपर कथा, आयुर्वेद,रत्नशास्र,विविध तीर्थक्षेत्रांंचे वर्णन इ.विषयांंचे वैपुल्य आढळते,
पुराण कशाला म्हणावे याची व्याख्या मत्स्यपुराणात केलेली आहे ती पुढीलप्रमाणे -सर्गश्च प्रतिसर्गश्च वंशो मन्वन्तराणि च।वंशानुचरितं चैव पुराणं पंचलक्षणम्‌॥
या पाच लक्षणांनी युक्त संहितेला पुराण म्हणतात. भारतीय पुराणे म्हणजे इतिहास आहे असे मानले जाते. पण प्रत्यक्षात पुराणांत इतिहास आहे.
म-द्वयं भ-द्वयं चैव ब्र-त्रयं व चतुष्टयं|
अ-ना-प-लिं-ग-कू-स्कानि पुराणानि प्रचक्षते||
या श्लोकानुसार खालीलप्रमाणे एकूण अठरा पुराणे आहेत.


 
संदर्भ - 
