कारण: महेंद्रकुमारी सुखसंपतराय भंडारी लेख अस्तित्त्वात आहे.
विकिपीडिया नवीन लेखकांना प्रोत्साहन देत असतो. पान काढण्याची सूचना लावण्याचे कारण प्रत्येक वेळेस शक्य नसले तरी, शक्य तेव्हढ्या वेळा सदस्यास त्यांच्या चर्चा पानावर सूचीत करावे. असे करण्याने नवे सदस्य दिर्घकाळ पर्यंत विकिपीडिया सोबत रहाण्यास मदत होते. शिवाय गैरसमजातून वाद निर्माण होणे, नाराजीतून उत्पात प्रसंग अशा बाबी कमी होण्यास मदत होते.

महेंद्रकुमारी सुखसंपतराय भंडारी ऊर्फ मन्नू भंडारी या हिंदी लेखिका आहेत.
मन्नू भंडारी जन्माने मारवाडी आहेत. सुधारक वृत्तीचे वडील; घरात खूप मासिके, पुस्तके अशा वातावरणामुळे मन्नूंना वाचनाची, लेखनाची आवड निर्माण झाली. १९५० साली त्यांचे लग्न लेखक, समीक्षक राजेंद्र यादव यांच्याशी झाले. लग्नानंतरही त्या मन्नू भंडारी याच नावाने लिखाण करीत राहिल्या. १९५०-६० दरम्यान हिंदीत नव्याने रुजू पाहणाऱ्या नवकथेच्या चळवळीच्या काळातल्या त्या आघाडीच्या लेखिका आहेत.
मन्नू भंडारी १९४९मध्ये कलकत्ता विद्यापीठातून बी.ए. आणि १९५२मध्ये बनारस हिंदू विश्वविद्यालयातून एम.ए. झाल्या
मन्नू भंडारी यांनी १९५२-६१ या काळात बालीगंज शिक्षा सदन येथे आणि, १९६१-६४ या काळात राणी बिर्ला कॉलेजात अध्यापन केले. १९६४मध्यी त्या मिरांडा कॉलेजात हिंदीच्या प्राध्यापक झाल्या आणि १९७१मध्ये निवृत्त होईपर्यंत त्र्थेच काम करीत राहिल्या. निवृत्तीनंतर १९९२-९४ दरम्यान उज्जैनमध्ये प्रेमचंद सृजनपीठ या संस्थेच्या प्रमुख होत्या.
’मैं हार गई’ ही मन्नू भंडारी यांची पहिली कथा. त्यांच्या अनेक कथा वास्तवावर आधारलेल्या आहेत.
मन्नू भंडारी यांच्या कादंबऱ्यांचे आणि कथांचे मराठी, सिंधी, गुजराती, बंगाली, कानडी, उडिया, मल्याळम, तेलुगू आणि इंग्रजी भाषांत अनुवादही झाले आहेत. त्यांच्या महाभोज या नाटकाचे मराठीतही प्रयोग झाले आहेत. अकेली आणि चष्मे या कथांचेही नाट्यरूपांतर झाले आहे. ’त्रिशंकु’ या कथेवर एक दूरदर्शन चित्रपट झाला आहे. मन्नू भंडारी यांनी प्रेमचंद यांच्या निर्मला कादंबरीवर आधारित हिंदी दूरचित्रवाणी मालिकेचे पटकथालेखन केले आहे. चित्रवाणीवरील दर्पण या हिंदी मालिकेसाठी त्यांनी विविध भारतीय भाषांतील दहा कथांचे लेखनही केले आहे.
शरच्चंद्र याच्या 'स्वामी' या मूळ कथेचा विस्तार करुन 'स्वामी' ही कादंबरी मन्नू भंडारी यांनी लिहिली. या कथानकावर आधारित असलेला सिनेमा 'स्वामी'! तोही खूप गाजला. त्यातील शबाना आझमी व गिरीश कर्नाड यांचा अभिनय आजही अनेक रसिकांच्या मनात घर करुन असेल. मन्नू भंडारी यांच्या 'स्वामी' या हिंदी कादंबरीचा अनुवाद 'सौदामिनी' या नावाने नवचैतन्य प्रकाशनाने प्रकाशित केला आहे. 'सौदामिनी' हा अनुवाद चंद्रकान्त भोंजाळ यांनी साकारला आहे.
मन्नू भंडारी यांचे पती कै.राजेंद्र यादव हे हिंदी नवकथेचे आद्य प्रवर्तक, लेखक आणि समीक्षक होते. त्यांनी लिहिलेल्या ’एक इंच मुस्कान’ या कादंबरीतील नायिकेचा भाग मन्नू भंडारी यांच्या लेखणीतून उतरला आहे.
हिंदी साहित्यिक अजित कुमार यांनी भंडारींवर ’मन्नू भंडारीः जैसा मैने पाया’ या नावाचा एक परिचयग्रंथ लिहिला आहे.
