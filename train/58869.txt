
हर्बर्ट हेन्री आस्क्विथ, ऑक्सफर्ड व आस्क्विथचा पहिला अर्ल हा एक ब्रिटिश राजकारणी व १९०८ ते १९१६ दरम्यान युनायटेड किंग्डमचा पंतप्रधान होता. 
हेन्री कॅम्पबेल-बॅनरमनच्या मृत्यूमुळे सत्तेवर आलेल्या आस्क्विथने पंतप्रधानपद आठ वर्षे सांभाळले. पहिल्या महायुद्धाच्या काळात ब्रिटनमधील लष्करी व राजकीय आणीबाणीची परिस्थिती हाताळण्यात आस्क्विथला मोठ्या प्रमाणावर अपयश आले. त्यामुळे शांतताकाळात एक यशस्वी परंतु युद्धकाळात अपयशी नेता असे इतिहासात त्याचे वर्णन केले जाते.

