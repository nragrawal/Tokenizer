
शामला माजगांवकर या मराठीतील एक नामवंत शास्त्रीय संगीत गाणार्‍या गायिका होत्या.
त्यांचे संगीत शिक्षण उस्ताद अल्ताफ हुसेन खान यांचे चिरंजीव खादीम हुसेन खान, यांच्याकडे झाले होते. श्यामलाबाई आणि त्यांच्या भगिनी, प्रसिद्ध गायिका हिराबाई जव्हेरी, या दोघींनी मिळून मुंबईत इ.स.१९२९ साली दसर्‍याच्या मुहूर्तावर ‘स्वामी समर्थ संगीत विद्यालया‘ची स्थापना केली. स्त्रियांनी स्त्रियांसाठी व लहान मुलांसाठी मुंबईत काढण्यात आलेले हे पहिलेच संगीत विद्यालय होते. मुंबईत या विद्यालयाच्या खार, चर्नीरोड, आणि दादर येथे शाखा होत्या. लीला चिटणीस, नलिनी जयवंत, जयश्री वणकुद्रे, मोहनतारा तळपदे-अजिंक्य, जयश्री गडकर-धुरी अशा कितीतरी मुली या विद्यालयात शिकून पुढे जीवनात मोठ्या झाल्या. समाजवादी नेत्या मृणाल गोरे याही श्यामला माजगांवकरांकडे काही दिवस संगीत शिकत होत्या.
शामला माजगांवकर यांच्या भगिनी हिराबाई जव्हेरी या स्वतः सतार, बाजाची पेटी आणि तबलासुद्धा उत्तम वाजवीत आणि शिकवीतही. प्रसिद्ध गायिका मधुबाला जव्हेरी-चावला ह्या हिराबाई जव्हेरींच्या कन्या.
हिराबाई जव्हेरी आणि श्यामला माजगांवकर यांच्या नावाने ‘संगीत शिक्षक जीवन गौरव पुरस्कार‘ दिला जातो. इ.स.२०१०मध्ये हा पुरस्कार भानू चरणकर यांना दिला गेला.
त्रिताल · रूपक · केरवा · झपताल · चौताल · एकताल · भजनी · आदिताल · फ़रदोस्ता · दीपचंदी · रूपकडा · आडाचौताल · गणेशताल · लक्ष्मीताल · मत्तताल · रुद्रताल · शिखरताल · ब्रह्मताल · 
तालवादक 
हिंदुस्तानी संगीतातील अप्रचलित लुप्तप्राय वाद्ये
संगीत विषयाशी संबंधीत हा लेख अपूर्ण आहे आणि पूर्ण करण्यास आपण हातभार लावू शकता.हा लेख संपादित करण्यासाठी येथे टिचकी द्या.'विकिपीडिया' मध्ये अपूर्ण लेख संपादित करण्यासाठी मदतीचा लेख येथे उपलब्ध आहे.
