फ्लाइट लेफ्टनंट हरिता कौर देओल भारतीय वायु दलाच्या वैमानिक होत्या. एकट्याने लढाऊ विमान उडविणाऱ्या भारतीय हवाई सेनेतील त्या पहिल्या महिला वैमानिक होत्या. त्यांनी २ सप्टेंबर, १९९४ रोजी वयाच्या २२व्या वर्षी पहिल्यांदा एव्हरो एचएस-७४८ हे विमान उडवले.
देओल १९९३ साली शॉर्ट सर्व्हिस कमिशन मिळविणाऱ्या सात महिला कॅडेटांपैकी एक होत्या. भारतीय वायुसेनेतील मालवाहतूक करणाऱ्या त्या पहिल्या महिला वैमानिक होत्या . हैदराबादजवळील दुंडिगुल येथील वायुसेना अकादमी मध्ये प्रारंभिक प्रशिक्षणानंतर, येलहांका वायुसेना तळावर एअर लिफ्ट फोर्स ट्रेनिंग एस्टॅब्लिशमेंट येथे त्यांना आणखी प्रशिक्षण मिळाले.
२४ डिसेंबर १९९६ रोजी वयाच्या २४व्या वर्षी नेल्लोरजवळच्या बुक्कापुरम गावाजवळ अॅव्हरो विमान अपघातात त्यांचा मृत्यू झाला
