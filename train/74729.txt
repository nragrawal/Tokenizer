श्रावण पौर्णिमा ही श्रावण महिन्याच्या शुद्ध पक्षातील पंधरावी तिथी आहे.

या दिवशी जानवे बदलण्याची प्राचीन वैदिक परंपरा आहे. या हिंदू परंपरेत श्रावणी हा धार्मिक संस्कारविधी सांगितलेला आहे. आजही वैदिक धर्म पाळणाऱ्या बऱ्याच घरांमध्ये श्रावणी पौर्णिमा ही तिथी यज्ञोपवीत बदलण्याची तिथी म्हणून पाळली जाते. या विधीला श्रावणी म्हणतात. बौद्ध धर्मीयांसाठी सुद्धा हा सण वेगळ्या कारणासाठी महत्त्वाचा आहे. जानवी बदलण्यासाठी श्रावणी पौर्णिमेखेरीज व्यक्तीच्या पोटजातीनुसार अन्य काही दिवसही सांगितले गेले आहेत.गुरुकुलातील विद्यार्थ्यांना शिकविण्याचा पहिला दिवस किंवा ज्याचे शिक्षण पूर्ण झाले आहे अशा विद्यार्थ्यांच्या समावर्तन संस्काराचा दिवस म्हणून श्रावण पौर्णिमा महत्वाची मानली जाते असे. 
ही पौर्णिमा पोवती पौर्णिमा म्हणूनही ओळखली जाते. कारण त्या दिवशी सुताची पोवती करून ती विष्णू, शिव, सूर्य इ. देवतांना अर्पण करतात. यानंतर ही पोवती घरातील स्त्री-पुरुष धारण करतात. श्रावणीच्या विधीनंतर एखादी गोष्ट पुन्हा नव्याने सुरू केली जाते.एखाद्या श्रावण महिन्यात जर लागोपाठच्या दोन दिवशी पौर्णिमा असतील तर पहिल्या दिवशी नारळी पौर्णिमा आणि दुसऱ्या दिवशी राखी पौर्णिमा असते. तैत्तरीय हिरण्यकेशी श्रावणी दुसऱ्या पौर्णिमेला असते.
श्रावणी पौर्णिमा हा बौद्ध धर्मियांचा एक सण आहे. बौद्ध भिक्खूंचा आषाढी पौर्णिमेपासून वर्षावास असतो. तीन महिन्यांच्या काळात भिक्खू एका जागी निवास करून धम्माचा अभ्यास व ध्यान साधनेचे चिंतन नमन करीत असतात. तसेच तेथील लोकांना बुद्ध वंदना शिकवून सत्धम्माचा उपदेश करीत असतात. या दिवशी बौद्ध भिक्खू लोकांना धम्माचे नियम व परंपरा यांचे मार्गदर्शन करून सद्वर्तनी बनविण्याचा प्रयत्न करीत असतात.
श्रावण पौर्णिमेचा दिवस हा भारताच्या समुद्रकिनारी राहणारे प्रांत नारळी पौर्णिमा म्हणून साजरा करतात.समुद्र हे वरुणाचे स्थान समजले जाते. वरुण हा पश्चिमेचा दिक्पाल आहे. त्याला या दिवशी श्रीफळ अर्पण करून त्याच्याविषयी कृतज्ञता व्यक्त करण्याची हिंदू प्रथा आहे. समुद्राशी एकरूप झालेल्या आणि जीवनात अनन्यसाधारण महत्त्व असलेल्या कोळी समाजाकडून नारळी पौर्णिमेला समुद्राची पूजा केली जाते. मासेमारीसाठी सागरसंचार करणाऱ्यांनी वर्षाकालीन क्षुब्ध सागरावर जाणे थांबवलेले असते. हा काळ माश्यांच्या प्रजनन काळाचा म्हणून या काळात मासेमारी करत नाहीत. श्रावण पौर्णिमेस सागराला श्रीफळ अर्पण करून सागरपूजन झाहिंकी त्यानंतर समुद्रात होड्या घेऊन मासेमारी सुरु होते. वर्षानुवर्षे हा नियम कटाक्षाने पाळत आला आहे.
श्रावण पौर्णिमेच्या दिवशी बहुधा राखी पौर्णिमाही असते. त्यादिवशी बहिणी भावाला राखी बांधतात आणि ओवाळतात. या विधीला रक्षाबंधन म्हणतात. हा मूळ उत्तरी भारतातला सण आता उर्वरित भारतातही पाळला जातो.या दिवसाची आख्यायिका प्रसिद्ध आहे. देव आणि दानव यांच्यातील युद्ध सुरु होते. देवांचा पराभव होणार असे दिसत असताना देवराज इंद्राची पत्नी इंद्राणी हिने आपल्या पतीच्या मनगटाला एक संरक्षक धागा बांधला आणि दुस-या दिवशी देवांचा विजय झाला. त्या दिवसापासून ही प्रथा सुरु झाली असे मानले जाते. मात्र काळाच्या ओघात आता बहिण भावाला राखी बांधते असा संकेत रूढ झाला आहे.
राखी पौर्णिमेच्या दुसऱ्या दिवशी, म्हणजे भाद्रपद वद्य प्रतिपदेला, मध्य प्रदेशातील गावांमध्ये भुजरिया नावाचा सण साजरा होतो. या सणादरम्यान लहानांपासून मोठ्यांपर्यंत बहुतेक व्यक्ती भुजलियांची देवाणघेवाण करताना दिसतात. या दिवशी देशात समृद्धी आणि शांती रहावी अशी कामना केली जाते. गावातील लोकांमधील जातिभेद दूर होऊन सदभाव नांदावा यासाठी हा सण उत्साहात साजरा होतो. भुजरिया पर्वाच्या दिवशी विविध संस्था भुजरिया संमेलन भरवतात.
भुजरिया सणाच्या निमित्ताने घरात राखून ठेवलेल्या गव्हाच्या बियाणांची गुणवत्ता तपासली जाते. या सणाच्या दिवसाआधी, म्हणजे श्रावण शुक्ल नवमीला एका बांबू आणि मोहाच्या पानांनी बनलेल्या टोपलीत माती भरून तीत कोठारात बिजाणे म्हणून जपून ठेवलेल्या गव्हाचे थोडे दाणे पेरतात. भुजरियाच्या दिवशी टोपलीत उगवलेली कोवळी रोपे उपटून ती तलावावर किंवा नंतर त्यांची पूजा करून त्यांची मिरवणूक काढतात. नंतर गावकरी त्या रोपांची आपआपसात देवाणघेवाण करून त्यांची गुणवत्ता तपासतात. या सणाच्या दिवशी तलावांवर जत्रेचे वातावरण असते.
गव्हाच्या या कोवळ्या रोपांना भुजलिया किंवा कजलिया म्हणतात. काही पंचांगांत या सणाचे नाव कजलिया पर्व असे दिलेले आढळते.
श्रावण महिन्यातील अमावास्येला "पोळा"सण साजरा केला जातो. महाराष्ट्रातील शेतकरी वर्गात हा सण प्रामुख्याने साजरा केला जातो. या दिवशी घरातील बैलांना अंघोळ घालून सजविले जाते. त्यांना गोडाचे जेवण दिले जाते. या दिवशी बैलांकडून शेतातील कामे करवून घेत नाहीत.भारताच्या काही भागात हा दिवस श्रावण पौर्णिमेला साजरा करतात. गोठ्यातील भिंती अनैतिक जमिनी शेणाने सारवतात. तांदळाच्या पिठीने त्यावर रांगोळी काढली जाते.

 वैशाख पौर्णिमा • फाल्गुन पौर्णिमा •  चैत्र पौर्णिमा • कार्तिक पौर्णिमा • श्रावणी पौर्णिमा • माघ पौर्णिमा • भाद्रपद पौर्णिमा • अश्विनी पौर्णिमा • मार्गशीर्ष पौर्णिमा • अलुथ साहल मंगाल्लाना • आंबेडकर जयंती • असाल्हा पुजा • अशोक जयंती • बरूआ • भुमचु • बोधी दिवस • बॉन सण • बॉन ओम टूक • बौन संग हूए • बुद्ध जयंती • बौंगा दया जत्रा • चाक फर • कंबोडियन नववर्ष • चौंग चाऊ बन उत्सव • चिनी नववर्ष • चौत्रूल दुचेन • चौसाक • धम्मचक्र प्रवर्तन दिन • डोंगाझी उत्सव • द्रूपका तेशी • फूकग्वा मत्सुरी • पुष्प उत्सव • फुजीसाकी हचिमांगु श्रीन उत्सव • दैत्य सण • गोझन नो ओकुरबी • गुणला • गुणला भजन • गिअन मातशुरी • गुरू पौर्णिमा • हॅरी-कुयो • भूकेला दैत्य • जन बहा दया जत्रा • जपानी नववर्ष • कागयेद • कँडी इसेला पेराहेरा • कँथिना • कोरियन नववर्ष • कनमारा मातसुरी • कंद मातसुरी • लाबा उत्सव • लहाबाब ड्यूच • भूजल मुक्ती उत्सव • लोसर • लोई कारथॉग • चांद्र नव वर्ष • मधू पौर्णिमा • माघ पुजा • मनुस्मृती दहन दिन • मध्य-वसंत उत्सव • मोहिणी • वानरराज उत्सव • मोन्लम प्रार्थना सण • ओमिसोका • पॅगोडा उत्सव • परिनिर्वाण दिवस • पवर्ण • पेचम बेन • फि ता खोन • पॉय संग लाँग • पोया • राजपुत्र वेस्सानत्रा उत्सव • क्विंग शान राजे त्याग दिन • क्विंगीम सण • रॉकेट उत्सव • रॉयल प्लोगिंग सेरेमनी • सम्बुद्धत्व जयंती • सम्यक • संघमित्रा • सांजा मत्सुरी • सन्नो मत्सुरी • सेत्सुबुन • सिंहली नववर्ष • सोंगक्रण • साँगक्रण ) • साँगक्रण ) • स्वांती उत्सव ) • टाक बात थेओ • टांगो नो सेक्यू • ताडो उत्सव • टाकेंगई • टांझाउंगेग उत्सव • टेट • थाडिंग्युत उत्सव • थिनग्यान • तिबेटी उत्सव • थोरग्य • त्सागान सार • शिचू • उबोन मेनबत्ती उत्सव • उपोस्थ व्रत • उल्लामबना • उथांग्याकी •  वेस्सा • वेसक • जल महोत्सव • वान ओके फान्सा • तुषार उत्सव • येन्यूगसांजी 

