भारतकार गो.पुं. हेगडे देसाई हे एक मराठी पत्रकार होते. हेगडे देसाईंनी प्राथमिक शिक्षणानंतर पोर्तुगीज शिक्षण घेतले. पोर्तुगीजमधून त्यांनी वकिलीचे आणि औषधशास्त्राच्या अभ्यासक्रमाचे शिक्षण घेतले. त्यांनी सरकारी नोकरी करावी अशी त्यांच्या आई-वडिलांची इच्छा होती. परंतु त्याला नकार देउन पत्रकारिता सुरू केली. त्यांनी ६ नोव्हेंबर १९१२ रोजी भारत हे मराठी व पोर्तुगीज भाषेतील द्विसाप्ताहिक सुरू केले. ते या नियतकालिकाचे मालक तसेच संपादकही होते. हेगडे देसाई यांचे अग्रलेख खंड १ आणि खंड २ गोमंतक मराठी अकादमीने प्रकाशित केले.
