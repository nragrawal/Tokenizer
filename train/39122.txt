’माणूस’ या मराठी साप्ताहिकाचे संपादक श्री. ग. माजगावकर याच्या स्मरणार्थ इ.स. १९९८ सालापासून दरवर्षी श्रीगमा स्मृति पुरस्कार देण्यात येतो.. २१हजार रुपये रोख, मानपत्र आणि मानचिन्ह असे या पुरस्काराचे स्वरूप असते. पुरस्काराचे पूर्ण नाव ’श्रीगमा विधायक कृतिशीलता पुरस्कार’ असे आहे. नावावरूनच हा पुरस्कार सामाजिक चळवळीत असामान्य काम करणाऱ्या व्यक्तीसाठी आहे हे स्पष्ट व्हावे. स्वत: श्री. ग. माजगावकर यांनी आपल्या लेखणीद्वारे इंदिरा गांधींनी लादलेल्या आणीबाणीविरुद्ध लढा दिला होता. त्यामुळे, खरे तर बहुतेक वेळा हा पुरस्कार ग्रामीण विकास आणि विकासात्मक पत्रकारिता क्षेत्रात काम करणाऱ्यांनाच देण्यात येतो. अशा व्यक्तीला, ‘माणूस प्रतिष्ठान’तर्फे दरवर्षी २० फेब्रुवारी रोजी, म्हणजे श्री. ग. माजगावकर यांच्या स्मृतिदिनी, हा पुरस्कार प्रदान केला जातो. 

पहा : श्री. ग. माजगावकर
