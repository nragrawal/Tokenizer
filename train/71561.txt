भारताच्या संरक्षण सामग्रीत असलेले हे आकाश क्षेपणास्त्र जमिनीवरून हवेत मारा करणारे क्षेपणास्त्र आहे. हे भारतीय बनावटीचे असून याचा पल्ला ६० किलोमीटरपर्यंत आहे. हे ५५ किलो स्फोटके घेऊन प्रवास करू शकते.
‘आकाश’चे वजन ७२० किलो असून त्याची लांबी ५.२ मीटर आहे. या क्षेपणास्त्रात अण्वस्त्रे वाहून नेण्याची क्षमता आहे. ध्वनीच्या साडेतीनपट वेगाने हे क्षेपणास्त्र प्रवास करते. त्याला वेळ पडल्यास जागा बदलणार्‍या मोबाईल लाँचरवरून डागण्याची क्षमता भारताने विकसित केली आहे.
भारताची संरक्षण संशोधन आणि विकास संस्था-  हे क्षेपणास्त्र तयार केले आहे. त्यासाठी इ.स. १९९० पासून संशोधन कार्य सुरू होते आणि सरतेशेवटी इ.स. १९९७मध्ये याची चाचणी यशस्वी झाली.


