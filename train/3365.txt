रेल्वे स्थानक किंवा रेल्वे स्टेशन ही रेल्वे वाहतूकीसाठीची एक इमारत आहे जेथे प्रवाशांच्या चढण्या-उतरण्याकरिता रेल्वेगाड्या थांबतात. रेल्वे स्थानकांमध्ये माल चढवून-उतरवून घेण्याची देखील सोय असते. साधारणपणे रेल्वे स्थानकांमध्ये एक वा अनेक फलाट असतात ज्यामुळे एका स्थानकावर एकाच वेळी अनेक गाड्या थांबू शकतात. रेल्वे स्टेशनवर तिकीट विक्री, प्रतिक्षाखोली, उपहारगृहे, स्वच्छतागृहे इत्यादी अनेक सोयी असतात.
जी स्थानके रेल्वेमार्गाच्या सर्वात शेवटी असतात त्यांना टर्मिनस किंवा टर्मिनल असे म्हणतात . तसेच ज्या स्थानकांमध्ये एकापेक्षा अधिक रेल्वेमार्ग येउन मिळतात त्यांना जंक्शन म्हणतात . बरेच ठिकाणी लांब पल्ल्याच्या रेल्वेगाड्यांसाठी व उपनगरी रेल्वेगाड्यांसाठी वेगळी स्थानके असतात. भारतात मात्र ह्या दोन गाड्यांसाठी एकाच स्थानकामधील वेगळे फलाट वापरण्यात येतात.

टोकियोमधील शिंजुकू स्टेशन जगातील सर्वात वर्दळीचे स्थानक आहे.
६७ फलाट असणारे न्यू यॉर्क शहरामधील ग्रँड सेंट्रल टर्मिनल हे जगतील सर्वात मोठे स्थानक आहे.
१८३० साली बांधलेले लिव्हरपूल रोड स्टेशन हे जगातील सर्वात जुने स्थानक आहे.
पॅरिसमधील गार द्यू नॉर हे युरोपातील सर्वात वर्दळीचे स्थानक आहे.
चेन्नई सेंट्रल
