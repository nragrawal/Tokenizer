इंचॉन आंतरराष्ट्रीय विमानतळ हा दक्षिण कोरिया देशामधील सर्वात मोठा विमानतळ आहे. हा विमानतळ राजधानी सोलच्या ४८ किमी पश्चिमेस इंचॉन शहरामध्ये एका छोट्या कृत्रिम बेटावर बांधला गेला असून तो मार्च २००१ पासून कार्यरत आहे. इंचॉन विमानतळ जगातील सर्वात अत्यानुधिक विमानतळांपैकी एक असून त्याला २००५ ते २०१२ दरम्यान सलग ७ वर्षे जगातील सर्वोत्तम विमानतळ असा पुरस्कार मिळाला आहे.
कोरियन एअर, एशियाना एअरलाइन्स इत्यादी प्रवासी व मालवाहतूक करण्याऱ्या विमान कंपन्यांचा इंचॉन विमानतळ हा एक हब आहे. सध्याच्या घडीला येथून सुमारे ९० विमान कंपन्या १०० हून अधिक शहरांना विमानसेवा पुरवतात.
हा विमानतळ सुरू होण्याआधी गिम्पो आंतरराष्ट्रीय विमानतळ सोलचा मुख्य आंतरराष्ट्रीय विमानतळ होता.
भारतामधील खालील शहरे इंचॉन आंतरराष्ट्रीय विमानतळासोबत जोडली आहेत.
