
अर्नवाझ अनू आगा या भारतीय उद्योगपती आणि समाजसेविका आहेत. या थरमॅक्स लिमिटेड या कंपनीच्या चेअरमन होत्या. २००७मध्ये या भारतातील सर्वात धनाढ्य आठ महिलांपैकी एक आणि ४० धनाढ्य भारतीयांपैकी एक होत्या.
आगा यांनी १९८५मध्ये थरमॅक्समध्ये काम करणे सुरू केले व १९९१-९६ दरम्यान आगा तेथील मनुष्यबळ विभागाच्या मुख्याधिकारी होत्या. त्यांचे पती रोहिंटन आगा यांच्या १९९६ मधील मृत्यूनंतर अनू आगा यांनी थरमॅक्सचे चेअरमनपद घेतले. त्यांच्या निवृतीनंतर त्यांची मुलगी मेहेर पदमजी यांनी हे पद घेतले आहे.
निवृत्तीनंतर अनू आगा यांनी सामाजिक कार्यास सुरूवात केली. त्या टीच फॉर इंडिया या संस्थेच्या चेरमन आहेत. त्या राज्यसभेच्या नियुक्त सभासद असून समाजसेवेशी निगडीत राज्यसभेतील अनेक समित्यांवर त्या काम करतात.
