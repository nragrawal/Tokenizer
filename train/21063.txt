
माल्कम ब्लाय टर्नबुल हा ऑस्ट्रेलिया देशामधील एक राजकारणी, देशाचा विद्यमान पंतप्रधान व लिबरल पक्षाचा विद्यमान पक्षनेता आहे. सप्टेंबर २०१३ पासून पंतप्रधानपदावर राहिलेल्या टोनी ॲबट सरकारच्या कामगिरीबद्दल लिबरल पक्षामध्ये असंतोष पसरला होता. १४ सप्टेंबर २०१५ रोजी घेण्यात आलेल्या पक्षांतर्गत निवडणुकीमध्ये ॲबटला टर्नबुलने ५४-४४ असे पराभूत केले. पक्षनेतेपद मिळवल्यानंतर टर्नबुलची ऑस्ट्रेलियाचा नवा पंतप्रधान म्हणून निवड करण्यात आली. 
