रामकृष्ण सूर्यभान गवई उपाख्य दादासाहेब गवई मराठी राजकारणी होते. ते बिहारचे व केरळचे माजी राज्यपाल होते. यांचा जन्म महाराष्ट्रात ३० ऑक्टोबर, १९२९ रोजी दर्यापूर गावी, दारापूर तालुका, अमरावती जिल्हा येथे झाला होता तर मृत्यू २५ जुलै, २०१५ रोजी नागपूर, महाराष्ट्रात झाला.
इ.स. १९६८ मध्ये महाराष्ट्र विधान परिषदेचे उपाध्यक्षपद आणि इ.स. १९७८ मध्ये विधान परिषदेचे अध्यक्षपद त्यांना बहाल करण्यात आले. त्यानंतर १२ डिसेंबर १९८६ ते १९८८ काळात विधान परिषदेचे विरोधी पक्षनेतेपद त्यांच्याकडे आले. ते १९९८च्या लोकसभा निवडणुकीत अमरावती लोकसभा मतदारसंघातून विजयी झाले एप्रिल २००० मध्ये राज्यसभेवर निवडून आले. वेस्टर्न इंडिया फुटबॉल असोसियेशनचे ते अध्यक्ष होते.
ते विधान परिषदेचे सलग ३० वर्षे सभासद होते. राज्यात रोजगार हमी योजना सुरू व्हावी, यासाठी त्यांनी तत्कालीन मुख्यमंत्री वसंतराव नाईक आणि विधान परिषदेचे तत्कालीन अध्यक्ष वि.स. पागे यांच्या सहकार्याने पायाभूत काम केले. रिपब्लिकन पक्षाचे राष्ट्रीय अध्यक्ष, सेंट्रल जनरल कौन्सिल ऑफ जागतिक बौद्ध फेलोशिपच्या सभेत एकमताने निवड करण्यात आली होती. डॉ. बाबासाहेब आंबेडकर स्मारक समिती, दीक्षाभूमी आणि अमरावतीच्या डॉ. बाबासाहेब आंबेडकर शिक्षण प्रसारक मंडळाचे ते अध्यक्ष होते.
२००० साली रा.सू. गवई यांची राज्यसभेवर निवड झाली. राज्यसभेतील त्यांच्या पहिल्या-दुसरऱ्या दिवशी पुस्तकात डॉ. बाबासाहेब आंबेडकर यांच्याविषयी आक्षेपार्ह विधान केल्याचा आरोप ठेवून त्यांनी अरुण शौरी लिखित ‘वरशिपिंग फॉल्स गॉड’ या पुस्तकाची पाने फाडून सभागृहात भिरकावली.
अमरावती जिल्ह्यातील दारापूर येथे ३० आॅक्टोबर, १९२९ रोजी गवईंचा जन्म झाला. त्यांच्या आईचे नाव सरूबाई तर वडिलांचे नाव सूर्यभान होते. १९५४ मध्ये नागपूर विद्यापीठीची पदवी परीक्षा उत्तीर्ण झाले. २९ नोव्हेंबर, १९५९ रोजी ते कमलाताईंशी विवाहबद्ध झाले. नंतर इ.स. १९५६ पासून कर्मवीर दादासाहेब गायकवाड यांच्याशी त्यांचा संबंध आला. इ.स. १९९८ साली महाराष्ट्रातून पाच दलित खासदार खुल्या जागांवरून लोकसभेवर निवडून गेले होते, त्यांत गवईही होते.
बिहारचे राज्यपाल असताना, रा.सु. गवई यांनी शिक्षणव्यवस्था रुळावर आणण्यासाठी नागपुरातील डॉ. आंबेडकर महाविद्यालयाचा संपूर्णपणे कायापालट करणारे डॉ. कृष्णकुमार यांना त्यांनी विशेष कार्यकारी अधिकारी म्हणून बिहारमध्ये आणले. गवई यांनी केलेल्या कडक उपाययोजनांमुळे महाविद्यालयात न दिसणारा प्राध्यापकवर्ग नियमितपणे वर्गावर जाऊ लागला. जे प्राध्यापक अनुपस्थित राहतील त्यांच्यावर कारवाई करण्यात येईल, असा जाहीर इशाराच त्यांनी दिला होता. अभ्यासक्रम व सत्रदेखील नियमित करण्याचे निर्देश गवई यांनी विद्यापीठांना जारी केले होते..
बिहारचे राज्यपाल असताना रा.सु. गवई यांनी तेथील जैन व बौद्ध धर्माच्या तीर्थस्थळांच्या विकासासाठी पुढाकार घेतला. महाराष्ट्रातून तीर्थ यात्रेसाठी गेलेल्या राजेंद्र दर्डा यांनी बिहारमधील जैन तसेच बौद्ध धर्माच्या तीर्थक्षेत्रांच्या विकासाचा मुद्दा मांडला होता. शिवाय तेथे पोहोचण्यासाठी दळवळणाची व्यवस्था, विश्रामगृह इत्यादींकडेही गवई यांचे लक्ष वेधले होते. रा.सु. गवई यांनी याची गंभीर दखल घेतली व तीर्थस्थळांच्या विकासासाठी १३०० कोटी रुपयांची योजना तयार करण्यात आल्याची घोषणा केली. त्यांनी जातीने लक्ष घातले व अनेक तीर्थक्षेत्रांचा विकास केला हे विशेष.


आंध्र प्रदेश: ई.एस.एल. नरसिंहनअरुणाचल प्रदेश: निर्भय शर्माआसाम: जानकी बल्लभ पटनाईकबिहार: ज्ञानदेव यशवंतराव पाटील छत्तीसगड: बलराम दास टंडनगोवा: मृदुला सिन्हागुजरात: ओम प्रकाश कोहलीहरयाणा: कप्तान सिंह सोळंकीहिमाचल प्रदेश: उर्मिला सिंहजम्मू आणि काश्मीर: नरिंदर नाथ व्होरा
झारखंड: सय्यद अहमदकर्नाटक: वजुभाई वालाकेरळ: पी. सतसिवम मध्य प्रदेश: राम नरेश यादवमहाराष्ट्र: सी. विद्यासागर रावमणिपूर: विनोद कुमार दुग्गलमेघालय: के.के. पॉलमिझोरम: विनोद कुमार दुग्गल नागालॅंड: पद्मनाभ आचार्य
ओडिशा: एस.सी. जमीरपंजाब: कप्तान सिंह सोळंकीराजस्थान: कल्याण सिंगसिक्किम: श्रीनिवास दादासाहेब पाटीलतामिळ नाडू: कोनिजेटी रोसैय्यातेलंगणा: ई.एस.एल. नरसिंहनत्रिपुरा: पद्मनाभ आचार्य उत्तर प्रदेश: राम नाईकउत्तराखंड: अझीझ कुरेशीपश्चिम बंगाल: केशरी नाथ त्रिपाठी
