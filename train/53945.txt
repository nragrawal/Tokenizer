यशवंत गिरधर महाजन हे मराठी-भारतीय राजकारणी आहेत. पुणे विद्यापीठातून बी.एड. केलेले महाजन हे व्यवसायाने शिक्षक आहेत. हे भारतीय जनता पक्षाकडून जळगांव लोकसभा मतदारसंघातून १९९९ सालच्या तेराव्या व २००४ सालच्या चौदाव्या लोकसभेवर निवडून गेले होते.. नॉयडामधल्या कोब्रापोस्ट नामक प्रसारमाध्यम कंपनीने एका छुप्या कारवाईदरम्यान ते ३५,००० रुपयांची लाच घेत असताना त्यांची ध्वनि-चित्रफीत काढली. ही फीत आज तक या हिंदी दूरचित्रवाहिनीने ऑपरेशन दुर्योधन या कार्यक्रमात दाखवली.  हे पैसे त्यांनी लोकसभेत विशिष्ट प्रश्न विचारण्यासाठी घेतल्याचा आरोप होता.


