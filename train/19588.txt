

रुई एक वनस्पति आहे. रुई चे झाड भारत, श्रीलंका, पाकिस्तान इत्यादि देशांमध्ये आढळते. रुईचे पान त्याच्या खोडा पासुन तोडल्यास पानाच्या देठामधुन पांढरा रस न
रुईही एक विषारी आयुर्वेदिक औषधी वनस्पती आहे. शास्त्रीय नाव - Calotropis Procera. या झुडपाचे पान तोडल्यानंतर त्यातून दुधासारखा चिकट पातळ पदार्थ निघतो. या झाडांच्या फुलांचे गुच्छ मनमोहक दिसतात. यामुळे भुंगे, कीटक व फुलपाखरे यांचा सतत वावर याच्या जवळ असतो.
मूळव्याधीचा मोड, चामखीळ, जास्त वाढलेले मांस, जाड कातडी यावर उपचार करण्याकरिता अनेक प्रकारचे क्षार घासून लावण्याचा विधी आयुर्वेदात सांगितला आहे. आघाडा, सातू, केळीचे खुंट, निवडुंग, रुई अशा विविध वनस्पतींची पाच अंगे जाळून पाण्यात भिजत ठेवून, ते पाणी नंतर आटवून क्षार तयार करता येतात.पायात काटा/काचेचा बारीक तुकडा/शिळक गेली असता रुईचा चीक लावल्यावर ती जागा पिकत नाही व काटा लवकर आपोआप बाहेर येतो.रुई विषारी वनस्पती असल्याने तिचा कोणताही भाग मुखाने सेवन करता येत नाही.
या झाडात दोन प्रकार आहेत. एक जांभळ्या फुलाची रुई व दुसरी पांढर्‍या फुलाची रुई. जांभळ्या फुलाची रुई सर्वत्र आढळते. पांढर्‍या फुलाची रुई क्वचितच सापडते. पांढर्‍या फुलाच्या रुईला 'मंदार' असेही नाव आहे. या १२ वर्षे वयापेक्षा जास्त वयाच्या वृक्षाच्या मुळाशी गणपतीचा आकार तयार होतो असा जुना समज आहे.
हिंदी-मराठीत कापसालासुद्धा रुई म्हणतात. पण रुई या वनस्पतीचा आणि कापसाचा काही संबंध नाही.
रुई हा वृक्ष हनुमान या देवतेचा आवडता वृक्ष आहे. याच्या फुलांची माळ करून ती हनुमानास अर्पण करतात. हा श्रावण नक्षत्राचा आराध्यवृक्ष आहे.
रुईचे झाड
रुईची पाने
जांभळ्या रुईची फुले
पांढर्‍या रुईची फुले
रुई चा फळ् पिकल्या नन्तर् जेव्हा तो वाळ्तो तेव्हा त्यामधुन् कपसा सारखे तन्तु बहेर् पड्तात. 
